---
title: "Sezamovo-kokosové tyčinky"
date: 2022-12-25T19:32:04+01:00
draft: false
description:
type: posts
tags:
  - Sezam
  - Kokos
categories:
  - Recepty
toc: false
featuredImg: kokosovo-sezamove-tycinky.webp
images:
  - /recepty/2022-12-25-sezamovo-kokosove-tycinky/kokosovo-sezamove-tycinky.webp
---

## Suroviny

- sezam (lúpaný) -- 100 g
- kokos (strúhaný) -- 100 g
- sušienky -- 100 g
- zahustené sladené mlieko -- 200 g
- biela čokoláda -- 250 g

## Postup

1. Na panvici na strednom ohni zľahka opražíme bez tuku lúpaný sezam. Necháme ho len mierne stmavnúť, rozvonia sa, ale nesmie sa pripáliť, sústavne miešame. Po opražení presypeme do nádoby na mixovanie, necháme chvíľu vychladnúť.
2. Ďalší zľahučka opražíme opäť na sucho, strúhaný kokos. Začne postupne hnednúť, no nesmie veľmi zmeniť farbu, neústavne miešame. Presypeme do nádoby ku sezamu.
3. Mixérom s nožmi rozsekáme sezam s kokosom na jemnú sypkú hmotu, presypeme do väčšej misy.
4. V mixéry si ďalej posekáme sušienky, ideálne sú suchšie, bez výraznej príchute. Presypeme ich do misy ku zmesi sezamu a kokosu. Všetky rozsekané suroviny dôkladne premiešame.
5. K suchej zmesi postupne prilievame zahustené sladené mlieko („Salko“) a už skôr rukami ako nástrojom spracovávame hmotu miesením. Snažíme sa docieliť takú konzistenciu, aby bolo možné tvarovať z hmoty malé valčeky. Vlhkosť hmoty doladíme pridávaním rozsekaných sušienok alebo zahusteného mlieka podľa potreby.
6. Ak sme s konzistenciou spokojný začneme z hmoty tvarovať malé valce, približne 5 cm dlhé a 1 cm hrubé, ukladáme ich na tácku vystlanú s papierom na pečenie alebo na mriežku. Odložíme na pol hodiny do chladničky.
7. Po odpočinutí a miernom ochladení môžeme ešte sezamovo-kokosové tyčinky polievať alebo máčať v rozpustenej bielej čokoláde, prípadne dozdobiť zvyšným sezamom alebo kokosom. Odložíme naspäť do chladničky aspoň na 1 hodinu. Podávame chladené.

---

![Sezamovo-kokosové tyčinky](kokosovo-sezamove-tycinky.webp "Sezamovo-kokosové tyčinky (autor: zwieratko, 2022)")
