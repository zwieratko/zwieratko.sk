---
title: "Kurací vývar"
date: 2020-10-01T11:40:21+02:00
draft: false
description: Základný, číry, voňavý kurací vývar, vynikajúca polievka, ale aj základ do ďalších receptov.
type: posts
tags:
  - Polievka
  - Vývar
  - Kurča
categories:
  - Recepty
toc: false
---

Základný, číry, voňavý kurací vývar, vynikajúca polievka, ale aj základ do ďalších receptov.

## Suroviny

- kuracie štvrte -- 2 ks
- mrkva -- 2 ks
- petržlen -- 2 ks
- zeler -- 1/4 ks
- cibuľa -- 1 ks
- paprika -- 1/5 ks
- petržlenová vňať
- čierne korenie celé -- 10 ks
- soľ
- čili

## Postup

1. Do veľkého hrnca napúšťame studenú vodu pár centimetrov pod okraj. Na dve kuracie štvrte približne 4,5 až 5 litrov vody. Mäso dôkladne opláchneme, vložíme do hrnca a dáme variť. Zatiaľ bez ostatných prísad, teda len mäso a vodu.
2. Privedieme až skoro k úplnému varu, no nesmie nám to veľmi bublať, plameň stíšime na minimum a necháme to úplne pomaličky variť v odkrytom hrnci. Počas celej doby prípravy nesmie dôjsť ku intenzívnemu varu. Čiže v tekutine je jasne viditeľný pohyb, no nevznikajú bubliny unikajúceho plynu.
3. Postupne sa na povrchu začne vytvárať pena, tú zbierame a odstraňujeme. 
4. Približne po pol hodine až hodine je množstvo vznikajúcej peny už veľmi malé. Pridáme soľ, zeleninu a ďalej veľmi pozvoľna varíme ešte aspoň hodinu, respektíve podľa toho, aký silný vývar chceme.
5. Na bežnú polievku postačuje celková doba pomalého varenia dve hodiny.
6. V osobitnom hrnci si pripravíme obľúbenú cestovinu do polievky.
7. Polievku v tanieri dochutíme na drobno nakrájanou petržlenovou vňaťou.
