---
title: "Kokosové ježe"
date: 2021-08-16T10:18:24+02:00
draft: false
description: Nadýchaný pečený koláč s kakaovou polevou, obaľovaný v strúhanom kokose.
type: posts
tags:
  - Kokos
  - Múka
categories:
  - Recepty
toc: false
featuredImg: kokosove-jeze.webp
images:
  - /recepty/2021-08-16-kokosove-jeze/kokosove-jeze.jpg
---

Nadýchaný pečený koláč s kakaovou polevou, obaľovaný v strúhanom kokose.

## Suroviny

### Cesto

- hladká múka -- 300 g
- prášok do pečiva -- 1 ks
- práškový cukor -- 150 g
- vajíčko -- 1 ks
- med -- 2 pl
- olej -- 1 pl
- mlieko -- 200 ml

### Poleva

- maslo -- 180 g
- práškový cukor -- 200 g
- kakao -- 50 g
- mlieko -- 6 pl
- rum -- 1 pl
- kokos strúhaný -- 200 g

## Postup

1. Do misy preosejeme hladkú múku, kypriaci prášok aj práškový cukor, premiešame.
2. Pridáme všetky tekuté ingrediencie a dôkladne vymiešame. Vznikne hladké tekuté cesto.
3. Na plech vystlaný papierom na pečenie vylejeme cesto a špachtličkou ho zarovnáme.
4. Pečieme v rúre predhriatej na 200 °C asi tak 15--20 minút. Kontrolujeme klasicky so špajľou.
5. Po upečení necháme vychladnúť a rozkrojíme na približne rovnako veľké kúsky. Cesto by malo mať konzistenciu tuhšieho piškótového cesta.
6. V kastróle rozpustíme maslo, pridáme mlieko a rum, premiešame.
7. Pridáme preosiaty cukor a kakao, premiešame. Povaríme zo tri minútky a vytvoríme kakaovú polevu.
8. Jednotlivé vychladnuté kúsky oblejeme zo všetkých strán kakaovou polevou a následne obalíme v nastrúhanom kokose, necháme zatuhnúť.

---

![Kokosové ježe](kokosove-jeze.jpg "Kokosový jež v reze (autor: zwieratko, 2021)")
