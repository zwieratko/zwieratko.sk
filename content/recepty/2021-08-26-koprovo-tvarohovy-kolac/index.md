---
title: "Kôprovo-tvarohový koláč"
date: 2021-08-26T22:59:51+02:00
draft: false
description: Delikátny koláč z kysnutého cesta s plnkou zo zmesi varených zemiakov a tvarohu s kôprom.
type: posts
tags:
  - Kôpor
  - Tvaroh
  - Kysnuté cesto
  - Múka
  - Celozrnná múka
categories:
  - Recepty
toc: false
featuredImg: koprovo-tvarohovy-kolac.webp
images:
  - /recepty/2021-08-26-koprovo-tvarohovy-kolac/koprovo-tvarohovy-kolac.jpg
---

Delikátny koláč z kysnutého cesta s plnkou zo zmesi varených zemiakov a tvarohu s kôprom.

## Suroviny

### Kvások

- mlieko -- 200 ml
- cukor kryštálový -- 1 pl
- droždie -- 1 ks

### Cesto

- hladká múka -- 300 g
- celozrnná ražná múka -- 100 g
- vajíčko -- 1 ks
- acidofilné mlieko -- 60 ml
- soľ -- 1 kl
- sóda bikarbóna -- 1 kl

### Plnka

- zemiaky -- 3 ks
- vajíčko -- 1 ks
- tvaroh -- 250 g
- kyslá smotana -- 200 ml
- kôpor
- soľ -- 1 kl
- cibuľa -- 1 ks

## Postup

1. Pripravíme si kvások. Do mierne ohriateho mlieka pridáme cukor a rozdrobíme droždie. Necháme pracovať.
2. Do misy si preosejeme múku, pridáme soľ a sódu. Suchú zmes zľahka premiešame. Pridáme vajíčko, acidofilné mlieko a kvások. Dôkladne premiešame a miesime aspoň 10 minút. Toto cesto nemusí byť taká tuhé a gumové ako napríklad na osie hniezda, môže byť trošičku redšie.
3. Misu s cestom prikryjeme utierkou a dáme kysnúť na teplé miesto na 40 -- 45 minút.
4. Medzi tým pripravíme plnku, uvaríme zemiaky v šupke v osolenej vode.
5. Uvarené zemiaky ošúpeme a postrúhame na jemnom strúhadle. Pridáme vajíčko, tvaroh, smotanu a na drobno nasekanú jemnú časť kôpru. Podľa chuti môžeme pridať aj opraženú cibuľku, soľ a korenie. Spracujeme rukou alebo vidličkou tak, aby sa všetky zložky plnky poriadne prepojili.
6. Vykysnuté cesto vyklopíme rovno na olejom vytretý plech. Rukami ho roztlačíme rovnomerne po celej ploche plechu.
7. Na vrch cesta rozložíme kôprovo-tvarohovú plnku, zarovnáme.
8. Pečieme v rúre predhriatej na 200 °C, 18 až 20 minút.

---

![Kôprovo-tvarohový koláč](koprovo-tvarohovy-kolac.jpg "Kôprovo-tvarohový koláč (autor: zwieratko, 2021)")
