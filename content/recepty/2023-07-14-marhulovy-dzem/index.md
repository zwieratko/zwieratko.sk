---
title: "Marhuľový džem"
date: 2023-07-14T11:41:01+02:00
draft: false
description: Poctivý domáci, jednodruhový džem z marhúľ s jemným vanilkovým nádychom a kyslo-pikantnou príchuťou.
type: posts
tags:
  - Marhule
  - Džem
categories:
  - Recepty
toc: false
featuredImg: marhulovy-dzem-01.webp
images:
  - /recepty/2023/07/marhulovy-dzem/marhulovy-dzem-01.webp
  - /recepty/2023/07/marhulovy-dzem/marhulovy-dzem-02.webp
  - /recepty/2023/07/marhulovy-dzem/marhulovy-dzem-03.webp
---

Poctivý domáci, jednodruhový džem z marhúľ s jemným vanilkovým nádychom a kyselkavo-pikantnou príchuťou.

## Suroviny

- marhule -- 3055 g
- kryštálový cukor -- 900 g
- vanilkový cukor -- 2x8 g
- vanilínový cukor -- 3x20 g
- šťava z limetky -- 1 pl
- rum tuzemský -- 1 pl
- kyselina citrónová -- 1/3 kl

## Postup

1. Marhule je potrebné dôkladne prebrať a očistiť, vyberieme pekné, zdravé a nie veľmi prezreté plody.
2. Odstránime kôstku a pokrájame na malé kúsky (1-2 cm).
3. Do čistého hrnca preložíme rozkrájané marhule a zasypeme ich cukrovou zmesou, premiešame čistou vareškou.
4. Odložíme aspoň na 24 hodín do chladničky, niekoľkokrát premiešame, aspoň každé 4 hodiny.
5. Zmes rozpusteného cukru a marhúľ rozdelíme do viacerých širších hrncov tak, aby hmota v hrnci nebola veľmi vysoko.
6. Privedieme k varu a za neustáleho miešania varíme na malom plameni / stupni.
7. Spočiatku sa bude na povrchu vytvárať svetlá pena, môžeme ale nemusíme ju odstraňovať. Varíme minimálne 20 minút.
8. Na otestovanie konzistencie môžeme odobrať kúsok džemu na malý tanierik a vložíme ho do chladničky. Po schladení skúšame tanierik nakláňať na strany a vidíme či už má džem požadovanú hustotu.
9. Ihneď po dovarení nakladáme ešte vriaci džem do pripravených, dôkladne umytých aj vysušených fľaštičiek. Zatvoríme vrchnákom a položíme na pripravenú utierku, na rovný povrch hore dnom. Takto môžeme nechať chladnúť aj niekoľko hodín.
10. Po vychladnutí otočíme späť, vrchnák by mal byť mierne preliačený do vnútra. Môžeme odkladať do komory.

## Poznámky

- z celkového množstva 4+ kg celých neprezretých marhúľ, boli 3 kg očistených a nakrájaných plodov
- celkový čas varenia 40 minút
- z uvedeného množstva sa vyrobilo 16 malých fľaštičiek (cca 150 ml) marhuľového džemu

---

![Marhuľový džem - plody 01](marhulovy-dzem-01.webp "Marhuľový džem - plody 01 (autor: zwieratko, 2023)")

---

![Marhuľový džem - plody 02](marhulovy-dzem-02.webp "Marhuľový džem - plody 02 (autor: zwieratko, 2023)")

---

![Marhuľový džem - varenie](marhulovy-dzem-03.webp "Marhuľový džem - varenie (autor: zwieratko, 2023)")
