---
title: "Špaldové muffiny s čučoriedkami"
date: 2020-03-29T11:34:50+02:00
draft: false
description: Tradičné čučoriedkové muffiny z netradičnej špaldovej múky.
type: posts
tags:
  - Muffiny
  - Špaldová múka
  - Celozrnná múka
  - Čučoriedky
categories:
  - Recepty
toc: false
---

Tradičné čučoriedkové muffiny z netradičnej špaldovej múky.

## Suroviny

- špaldová múka hladká -- 1 hrnček (3 dl)
- špaldová múka celozrnná -- 1 hrnček
- cukor kryštálový -- 1 hrnček
- acidofilné mlieko -- 1 hrnček
- vajcia -- 3 ks
- prášok do pečiva -- 1 ks
- vanilkový cukor -- 1 ks
- vanilínový cukor -- 1 ks
- citrónová kôra -- 1 kl
- pomarančová kôra -- 1 kl
- čučoriedky alebo čučoriedkový kompót

## Postup

1. Do misy si preosejeme múku, prášok do pečiva, cukor aj príchute a zľahka premiešame.
2. Z vaječných bielkov a štipky soli si vyšľaháme tuhý sneh.
3. V acidofilnom mlieku si dôkladne rozmiešame vaječné žĺtky.
4. Do suchej zmesi pridáme mlieko s žĺtkami a poriadne miešame, aby sa hmoty prepojili. Vznikne tekutá, kašovitá hmota.
5. Na záver po častiach pridávame vyšľahané bielky a jemne ich zapracujeme do vzniknutej hmoty.
6. Hmotu lejeme do plechu ne pečenie muffinov, jamky vyložíme papierovými košíčkami. Je možné použiť aj silikónové košíčky na pečenie muffinov.
7. Do každého muffinu pridáme tak 1 kávovú lyžičku čerstvých alebo nakladaných čučoriedok.
8. Pečieme v rúre predhriatej na 200 °C približne 25 minút.
