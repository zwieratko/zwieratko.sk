---
title: "Plnené kurča"
date: 2024-03-17T12:04:46+01:00
draft: false
description: Tradičné pečené kurča s bohatou domácou plnkou z rožkov, pečienok a byliniek, zjemnenou snehom z bielkov.
type: posts
tags:
  - Kurča
categories:
  - Recepty
toc: false
featuredImg: plnene-kurca.webp
images:
  - /recepty/2024/03/plnene-kurca/plnene-kurca.webp
---

Tradičné pečené kurča s bohatou domácou plnkou z rožkov, pečienok a byliniek, zjemnenou snehom z bielkov.

## Suroviny

- kurča - 1,3 kg
- biele pečivo (staršie) - 9 ks
- mlieko - 2,5 dcl
- vajíčko - 2 ks
- maslo - 80 g
- kuracie pečienky - 2 ks
- petržlenová vňať
- cesnak (medvedi cesnak)
- soľ
- mleté čierne korenie

## Postup

1. Celé kurča dôkladne opláchneme z vonku aj z vnútra a necháme odkvapkať.
2. Do väčšej misy si nakrájame biele pečivo, napríklad rožky, krájame na menšie kúsky.
3. Ku rožkom pridáme na drobno posekanú petržlenovú vňať, cesnak pripadne medvedí cesnak, množstvo podľa chuti.
4. Vajíčka rozdelíme na vaječné žĺtky a bielky. Do hrnčeka s mliekom pridáme vaječné žĺtky a dôkladne rozšľaháme. Prilejeme ku nakrájaným rožkom a zapracujeme.
5. Ďalej prilejeme rozpustene maslo a premiešame.
6. Pridáme ešte na drobno pokrájane kuracie pečienky, dôkladne premiešame, ideálne rukou.
7. Z vaječných bielkov a štipky soli vyšľaháme tuhý sneh, postupne ho zapracujeme do plnky.
8. Na záver dochutíme soľou a mletým čiernym korením.
9. Plnkou vyplníme cele vnútro kurčaťa a tiež miesta pod kožou na prsiach, alebo kdekoľvek podľa uváženia, posolíme a okoreníme.
10. Rúru predhrejeme na 200 °C, do stredu dáme kovovú mriežku a na ňu opatrne položíme plnené kurča, pod mriežku s kurčaťom vložíme plech a vlejeme tam vriacu vodu a môžeme pridať kúsky masla. Pečieme 1,5 až 2 hodiny. Počas pečenia môžeme polievať výpekom, respektíve môžeme plnené kurča opatrne otočiť.
11. Po upečení môžeme kurča rozporciovať a plnku opatrne vybrať. Podávame s varenou ryžou preliatou výpekom.

---

![Plnené kurča](plnene-kurca.webp "Plnené kurča (autor: zwieratko, 2024)")
