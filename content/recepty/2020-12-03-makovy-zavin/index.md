---
title: "Makový závin"
date: 2020-12-03T14:04:27+01:00
draft: false
description: Klasický závin z kysnutého cesta plnený pomletým makom.
type: posts
tags:
  - Mak
  - Kysnuté cesto
  - Múka
categories:
  - Recepty
toc: true
featuredImg: makovy-zavin-900px.webp
images:
  - /recepty/2020-12-03-makovy-zavin/makovy-zavin-1200px.jpg
---

Klasický závin z kysnutého cesta plnený pomletým makom.

## Suroviny

### Kvások

- mlieko -- 350 ml
- cukor kryštálový -- 1 pl
- droždie -- 1 ks

### Cesto

- hladká múka -- 700 g
- cukor kryštálový -- 75 g
- vajíčko „L“ -- 1 ks
- acidofilné mlieko -- 60 ml
- soľ

### Plnka

- maslo -- 50 g
- cukor kryštálový -- 3 pl
- mak mletý -- 200 g
- vanilkový cukor -- 1 ks
- vanilínový cukor -- 1 ks
- citrónová kôra -- 1 kl
- pomarančová kôra -- 1 kl
- mlieko -- 30 ml
- vajíčko na potretie

## Postup

1. Pripravíme si kvások. Do mierne ohriateho mlieka pridáme cukor a rozdrobíme droždie. Necháme pracovať.
2. Do misy si preosejeme múku, pridáme štipku soli a cukor. Suchú zmes zľahka premiešame. Pridáme acidofilné mlieko, rozšľahané vajíčko a kvások. Dôkladne premiešame a miesime aspoň 10 minút.
3. Misu s cestom prikryjeme utierkou a dáme kysnúť na teplé miesto na 40--45 minút.
4. Vykysnuté cesto vyklopíme na pomúčenú dosku. Rozdelíme ho na polovice, jednu dáme späť kysnúť a jednu rozvaľkáme na hrúbku tak pol až jeden centimeter do približne obdĺžnikového tvaru.
5. Pripravíme si makovú plnku, v miske si zmiešame pomletý mak, cukor, vanilky a sušenú, mletú citrónovú aj pomarančovú kôru. Dôkladne premiešame.
6. Na cesto rozotrieme rozpustené maslo a rovnomerne rozsypeme makovú zmes. Rozprašovačom ju zvlhčíme mliekom.
7. Cesto zrolujeme. Ostrým nožom odkrajujeme kúsky dlhé približne 10 cm. Rovnaký postup zopakujeme aj s druhou polovicou cesta. Z tohto množstva surovín je možné vyrobiť približne 12 kusov malých makovníkov.
8. Makovníky ukladáme na plech vystlaný papierom na pečenie. Povrch natierame rozšľahaným vajíčkom.
9. Rúru predhrejeme na 200°C, vložíme plech a pečieme 18 až 20 minút.

---

![Makový závin](makovy-zavin-1200px.jpg "Makový závin (autor: zwieratko, 2020)")
