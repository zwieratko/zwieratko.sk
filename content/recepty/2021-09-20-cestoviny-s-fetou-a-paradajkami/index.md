---
title: "Cestoviny s fetou a paradajkami"
date: 2021-09-20T21:59:08+02:00
draft: false
description: Zaujímavý a jednoduchý spôsob prípravy omáčky na cestoviny je kombináciou chutí lahodného gréckeho syra feta, cesnaku a sladučkých cherry paradajok.
type: posts
tags:
  - Feta
  - Cestoviny
categories:
  - Recepty
toc: false
featuredImg: cestoviny-s-fetou-a-paradajkami.webp
images:
  - /recepty/2021-09-20-cestoviny-s-fetou-a-paradajkami/cestoviny-s-fetou-a-paradajkami.jpg
  - /recepty/2021-09-20-cestoviny-s-fetou-a-paradajkami/cestoviny-s-fetou-a-paradajkami-suroviny.jpg
---

Zaujímavý a jednoduchý spôsob prípravy omáčky na cestoviny je kombináciou chutí lahodného gréckeho syra feta, cesnaku a sladučkých cherry paradajok.

## Suroviny

- grécky syr [feta](https://www.vitalia.cz/clanky/rozdil-mezi-fetou-a-balkanskym-syrem/) -- 100 g
- cesnak -- 5 strúčikov
- cherry paradajky -- 17 ks
- olivový olej -- 50 ml
- soľ
- mleté čierne korenie
- sušené oregano -- 1 kl
- cestoviny -- 250 g

## Postup

1. Do stredu zapekacej nádoby vložíme syr feta, dookola rozsypeme cherry paradajky a na hrubo rozkrojený cesnak.
2. Všetko to zalejeme olivovým olejom, mierne osolíme (feta je vcelku slaná dosť), posypeme mletým čiernym korením a čerstvým prípadne sušeným oreganom.
3. Zapekaciu nádobu vložíme do rúry predhriatej na 200 °C na pol hodinky.
4. Medzi tým v dostatočne osolenej vode pripravíme obľúbené cestoviny (na 100g suchých cestovín potrebujeme 1 liter vody a 7g soli). Cestoviny precedíme a necháme odkvapkať.
5. Upečený syr s paradajkami rozpučíme vidličkou a premiešame, pridáme uvarené cestoviny a znova všetko zľahka premiešame. Môžeme podávať.

## Poznámky

- inšpiráciou mi bol nádherný [recept](https://liemessa.fi/2020/09/baked-feta-pasta-original-recipe/) fínskej blogerky Jenni. 

---

![Cestoviny s fetou a paradajkami -- suroviny](cestoviny-s-fetou-a-paradajkami-suroviny.jpg "Cestoviny s fetou a paradajkami - suroviny (autor: zwieratko, 2021)")

---

![Cestoviny s fetou a paradajkami](cestoviny-s-fetou-a-paradajkami.jpg "Cestoviny s fetou a paradajkami (autor: zwieratko, 2021)")
