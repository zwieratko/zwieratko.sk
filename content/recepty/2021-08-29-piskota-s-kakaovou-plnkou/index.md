---
title: "Piškóta s kakaovou plnkou"
date: 2021-08-29T20:51:18+02:00
draft: false
description: Starý, pôvodný rodinný recept na výrobu základnej piškóty s maslovou kakaovo-kávovou plnkou.
type: posts
tags:
  - Piškóta
  - Kakao
categories:
  - Recepty
toc: false
featuredImg: piskota-s-kakaovou-plnkou-02.webp
images:
  - /recepty/2021-08-29-piskota-s-kakaovou-plnkou/piskota-s-kakaovou-plnkou-01.jpg
  - /recepty/2021-08-29-piskota-s-kakaovou-plnkou/piskota-s-kakaovou-plnkou-02.jpg
---

Starý, pôvodný rodinný recept na výrobu základnej piškóty s maslovou kakaovo-kávovou plnkou.

## Suroviny

### Korpus

- vajcia -- 5 ks
- krištáľový cukor -- 5 pl
- vanilkový cukor -- 1 ks
- vanilínový cukor -- 1 ks
- teplá voda -- 5 pl
- olej -- 70 ml
- hladká múka -- 5 pl
- prášok do pečiva -- 1 ks

### Plnka

- maslo -- 200 g
- práškový cukor -- 200 g
- kakao -- 25 g
- zrnková káva -- 7 g
- rum -- 2 pl
- banán dozretý -- 2 ks

## Postup

1. Vajcia rozklepneme a oddelíme žĺtky a bielky do dvoch misiek.
2. K vaječným žĺtkom pridáme cukor aj oba vanilkové, intenzívne miešame až pokým sa cukor úplne nerozpustí.
3. Pridáme teplú vodu a furt miešame, neskôr pridáme olej a ďalej miešame do úplného prepojenia.
4. Do tekutej zmesi preosejeme múku s kypriacim práškom a miešaním zapracujeme. Vznikne tekutá hladká hmota.
5. Z bielkov a štipky soli vyšľaháme tuhý sneh.
6. Veľmi opatrne vmiešame sneh do cesta.
7. Cesto vylejeme do vymastenej a múkou vysypanej formy, zarovnáme ho špachtličkou.
8. Rúru predhrejeme na 150 °C a ihneď po vložení formy teplotu zvýšime na 200 °C, rúru už viac neotvárame, pečieme 20 -- 25 minút. Či už je korpus dokonale prepečený skúšame tradične pomocou špajle.
9. V mise vyšľaháme zmäknuté maslo s preosiatym práškovým cukrom.
10. Pridáme preosiate kakao a pokračujeme v miešaní.
11. V mlynčeku na kávu zomelieme kávové zrná, ktoré potom preosejeme do plnky a zamiešame.
12. Nakoniec pridáme aj rum, zapracujeme ho. Ochutnáme plnku a podľa potreby finálne doladíme cukrom, kakaom alebo rumom.
13. Vychladený korpus rozrežeme vodorovne na dva alebo tri diely, natrieme plnku, na husto poukladáme na tenko pokrájaný dozretý banán a zložíme späť.
14. Vložíme do chladničky na pár hodín.

## Poznámky

- uvedené množstvo surovín bolo použité na výrobu piškóty v okrúhlej forme s priemerom 24 cm

---

![Piškóta s kakaovou plnkou - výroba](piskota-s-kakaovou-plnkou-01.jpg "Výroba piškóty s kakaovou plnkou (autor: zwieratko, 2021)")

---

![Piškóta s kakaovou plnkou](piskota-s-kakaovou-plnkou-02.jpg "Piškóta s kakaovou plnkou (autor: zwieratko, 2021)")
