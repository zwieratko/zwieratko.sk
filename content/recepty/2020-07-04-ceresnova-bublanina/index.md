---
title: "Čerešňová bublanina"
date: 2020-07-04T12:09:09+02:00
draft: false
description: Múčnik z treného cesta so zapečenými vykôstkovanými čerešňami.
type: posts
tags:
  - Čerešne
  - Múka
categories:
  - Recepty
toc: false
featuredImg: ceresnova-bublanina-900px.webp
images:
  - /recepty/2020-07-04-ceresnova-bublanina/ceresnova-bublanina-1200px.jpg
---

Múčnik z treného cesta so zapečenými vykôstkovanými čerešňami.

## Suroviny

- polohrubá múka -- 2 h
- kryštálový cukor -- 1/2 h
- vanilkový cukor -- 1 ks
- vanilínový cukor -- 1 ks
- prášok do pečiva -- 1 ks
- mlieko -- 1 h
- vajce „L“ -- 3 ks
- olej -- 1/2 h
- čerešne

## Postup

1. V mise si zmiešame múku, cukor a prášok do pečiva. Dôkladne zmes premiešame.
2. V ďalšej mise zmiešame vajcia, mlieko a olej. Šľaháme až pokiaľ sa jednotlivé zložky nespoja.
3. Do vyšľahanej tekutej zmesi postupne sypeme múčnu zmes a neustále miešame.
4. Výslednú stále tekutú hmotu vylejeme na plech vystlaný papierom na pečenie. Plechom zo dva-tri razy buchneme o stôl aby sa vzduchové bublinky dostali z cesta von.
5. Čerstvé čerešne opláchneme, vykôstkujeme a rozpolíme. Môžeme ich jemne poprášiť škrobom.
6. Polovičky čerešní ukladáme na cesto dužinou dolu, zachováme medzi nimi menšie rozostupy. Nechávame ich klesnúť len vlastnou váhou.
7. Rúru predhrejeme na 200°C, vložíme plech a pečieme 18 až 22 minút. Kvalitu upečenia kontrolujeme špajľou.

---

![Čerešňová bublanina](ceresnova-bublanina-1200px.jpg "Čerešňová bublanina (autor: zwieratko, 2020)")
