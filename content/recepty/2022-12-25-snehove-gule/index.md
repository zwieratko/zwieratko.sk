---
title: "Snehové gule"
date: 2022-12-25T23:11:03+01:00
draft: false
description:
type: posts
tags:
  - Vajcia
  - Oblátky
  - Vaječný bielok
categories:
  - Recepty
toc: false
featuredImg: snehove-gule-02.webp
images:
  - /recepty/2022-12-25-snehove-gule/snehove-gule-01.webp
  - /recepty/2022-12-25-snehove-gule/snehove-gule-02.webp
---

## Suroviny

- vaječný bielok -- 2 ks
- cukor jemný krupica -- 100 g
- cukor vanilkový -- 1 ks
- cukor vanilínový -- 1 ks
- citrónová šťava -- 1 pl
- tortové oblátky -- 4-5 ks
- čokoláda -- 100 g

## Postup

1. Z vajíčok opatrne oddelíme vaječné bielky a vložíme ich do vyššej misy na šľahanie. Aby bolo možné vyšľahať kvalitný tuhý sneh je dôležité, aby nedošlo k zamiešaniu čo i len nepatrnej časti vaječných žĺtkov medzi bielky. Vaječné žĺtky už ďalej nebudeme potrebovať, no je možné z nich pripraviť iné pochúťky, ako napríklad: [linecké koláčiky](/recepty/2021/12/linecke-kolaciky/) alebo exotický [quindim](/recepty/2021/12/quindim/).
2. Ku vaječným bielkom prisypeme štipku soli a začneme šľahať na čo najnižších otáčkach, pomaly začne vznikať pena.
3. Postupne po lyžiciach prisypávame zmes jemného a vanilkových cukrov, sústavne šľaháme na najnižších otáčkach. Po každej polievkovej lyžici cukru, šľaháme aspoň jednu minútu. Pena z vaječných bielkov je čím ďalej hustejšia a lepivejšia. Po prisypaní poslednej lyžice cukru môžeme otáčky mierne zvýšiť, no zvyčajne to ani nie je potrebné. Vzniká skôr opačný problém a to, že sneh z bielkov je skorej tuhý než sa v ňom stihne dôkladne rozmiešať a rozpustiť všetok cukor. Na záver šľahanie môžeme pridať lyžicu citrónovej šťavy.
4. Medzi tým si do väčšej misy nalámeme tortové oblátky na malé kúsky, čím menšie tým lepšie.
5. Vyšľahaný sneh po častiach premiestnime do misy s polámanými oblátkami a dôkladne zmes vymiešame.
6. S rukami namočenými v studenej vode odoberáme toľko hmoty aby sme vytvarovali gule požadovanej veľkosti. Gule môžeme vlhkými rukami postískať. Pred každou jednou guľou si ruky znova namočíme v studenej vode, zmes je veľmi lepivá. Vytvarované gule ukladáme na tanier.
7. Na záver môžeme snehové gule poliať rozpustenou čokoládou, necháme v chladničke odstáť aj celú noc. Podávame chladené.

---

![Snehové gule](snehove-gule-02.webp "Snehové gule (autor: zwieratko, 2022)")

---

![Snehové gule – vyšľahané bielka](snehove-gule-01.webp "Snehové gule – vyšľahané bielka (autor: zwieratko, 2022)")
