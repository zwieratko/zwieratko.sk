---
date: "2016-12-08T06:45:52+0100"
title: "Medvedie labky"
description: "Najlepšie vianočné pečivo s orechovo-vanilkovou príchuťou. Základom je babkin recept."
type: posts
#authors: ["zwieratko"]
tags: [
    "Vianoce",
    "Orechy",
    "Múka"
]
categories: [
    "Recepty"
]
toc: false
draft: false
featuredImg: medvedie-labky-900px.webp
images:
  - /recepty/2016-12-08-medvedie-labky/medvedie-labky-1-1200px.jpg
  - /recepty/2016-12-08-medvedie-labky/medvedie-labky-2-1200px.jpg
  - /recepty/2016-12-08-medvedie-labky/medvedie-labky-3-1200px.jpg
---

Najlepšie vianočné pečivo s orechovo-vanilkovou príchuťou. Základom je babkin recept.

## Suroviny

- vlašské orechy -- (~~140 g~~) 175 g
- hladká múka -- (~~360 g~~) 450 g
- práškový cukor -- (~~60 g~~) 75 g
- rastlinný tuk „Hera“ -- (~~300 g~~) 375 g
- vajíčko „L“ -- 1 ks
- vanilínový cukor -- 2 ks
- vanilkový cukor -- 1 ks
- práškový cukor na obaľovanie
- formičky na pečenie

surovina | originál | +25% | +50%
:---:|:---:|:---:|:---:
vlašské orechy | 140 | 175 | 210
hladká múka | 360 | 450 | 540
práškový cukor | 60 | 75 | 90
rastlinný tuk „Hera“ | 300 | 375 | 450
vajíčko „L“ | 1 | 1 | 2
vanilínový cukor | 2 | 2 | 3
vanilkový cukor | 1 | 1 | 2

## Postup

1. Nadrobno pomelieme vlašské orechy.
2. Do väčšej misy si preosejeme hladkú múku (00 alebo akúkoľvek hladkú vhodnú na krehké pečivo) a práškový cukor, pridáme pomleté orechy a zľahka premiešame. Podľa chuti pridáme vanilkový alebo vanilínový cukor.
3. Do suchej zmesi jemne zapracujeme zmäknutú Heru a rozšľahané vajíčko. Rukou miesime aby sa všetko prepojilo. Na noc odložíme do chladničky.
4. Pripravíme si kovové formičky, vnútro jemne pomúčime a vyplníme kúskom pripravenej hmoty, ukladáme na plech. Formičky sa snažíme naplniť približne rovnakým množstvom hmoty.
5. Predhrejeme si rúru na 180-200 °C (elektrická, ohrev vrch - spodok) a pečieme 15-20 minút plech s malými formičkami a 20-25 minút s veľkými. Medvedie labky musia ostať svetlé, len pri okrajoch mierne tmavšie.
6. Do väčšej misy si preosejeme práškový cukor a pridáme vanilku ( vanilkový aj vanilínový cukor ). Po upečení vyklopíme obsah formičky do misy s cukrom a jemne obalíme. Ukladáme na taniere a necháme vychladnúť.
7. Po vychladnutí ukladáme do nádob ktoré je možné uzavrieť, medvedie labky takto vydržia aj týždne. Odstáte sú najlepšie.

## Poznámky

- pri surovinách je uvedené aj pôvodné množstvo (v zátvorke, prečiarknuté), z navýšeného množstva surovín vznikne 1183 g cesta, z ktorého je možné naplniť 76 ks malých formičiek a 17 ks veľkých (skoro tri plechy)
- rok 2021: z uvedeného množstva vzniklo cesto postačujúce na naplnenie 97 ks malých a 15 ks veľkých formičiek
- rok 2022: z uvedeného navýšeného množstva surovín vzniklo 1187 g cesta postačujúceho na naplnenie 63 ks malých a 20 ks veľkých formičiek
- rok 2023: z uvedeného navýšeného množstva (+50%) surovín vzniklo 1375 g cesta postačujúceho na naplnenie:
  - 70 ks malých formičiek (doba pečenia 15 min.) / 2 plechy
  - 14 ks stredných formičiek (doba pečenia 17 min.) / 1 plech
  - 21 ks veľkých formičiek (doba pečenia 23 min.) / 1 nie celý plech
- rok 2024: z uvedeného zväčšeného množstva (+50%) surovín vzniklo 1489 g cesta postačujúceho na naplnenie:
  - 77 ks malých formičiek (doba pečenia 15 min.) / 2 plechy
  - 28 ks veľkých formičiek (doba pečenia 23 min.) / 1 plech

---

![Medvedie labky](medvedie-labky-1-1200px.jpg "Medvedie labky (autor: zwieratko, 2016)")

![Medvedie labky – pred pečením](medvedie-labky-2-1200px.jpg "Medvedie labky – pred pečením (autor: zwieratko, 2022)")

![Medvedie labky – tesne po dopečení](medvedie-labky-3-1200px.jpg "Medvedie labky – tesne po dopečení (autor: zwieratko, 2022)")
