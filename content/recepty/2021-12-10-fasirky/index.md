---
title: "Fašírky"
date: 2021-12-10T14:08:04+01:00
draft: false
description: Klasický a úplne jednoduchý pokrm zo zmesi mletého bravčového mäsa a bieleho pečiva, s príjemnou cesnakovou vôňou a chuťou.
type: posts
tags:
  - Bravčové mäso
categories:
  - Recepty
toc: false
featuredImg: fasirky.webp
images:
  - /recepty/2021-12-10-fasirky/fasirky.webp
---

Klasický a úplne jednoduchý pokrm zo zmesi mletého bravčového mäsa a bieleho pečiva, s príjemnou cesnakovou vôňou a chuťou.

## Suroviny

- bravčové mäso -- 0,5 - 0,7 kg
- rožky -- 5 ks
- vajíčko -- 1 ks
- soľ -- 1 kl
- mleté čierne korenie -- 0,5 kl
- cesnak -- 5 strúčikov
- strúhanka na obaľovanie

## Postup

1. Na jemno pomelieme bravčové mäso, môže byť pliecko, ale najlepšia je krkovička. Vložíme ho do väčšej misy.
2. Natrhané rožky namočíme vo vode, ručne ich po chvíli vyžmýkame a preložíme k namletému mäsku.
3. Pridáme jedno vajíčko, soľ aj korenie a nesmieme zabudnúť na kľúčový pretlačený cesnak. Všetko spolu dôkladne premiešame, kľudne aj rukami. Zo zmesi musíme vytlačiť aj všetky vzduchové bubliny.
4. V rukách namočených v studenej vode tvarujeme zo zmesi približne rovnaké útvary - fašírky. Obalíme ich ešte v strúhanke a odkladáme bokom. Chvíľu necháme odpočívať.
5. Vyprážame v rozpálenom tuku z oboch strán. Povrch mierne zhnedne. Po upražení ukladáme na pripravený tanier vystlaný papierovými utierkami.

## Poznámky

- chuťovo, konzistenciou aj podielom tuku sa najviac osvedčila bravčová krkovička
- z uvedeného množstva je možné pripraviť 15-20 kusov fašírok

---

![Fašírky](fasirky.webp "Fašírky (autor: zwieratko, 2021)")
