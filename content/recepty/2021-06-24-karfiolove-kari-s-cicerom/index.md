---
title: "Karfiolové kari s cícerom"
date: 2021-06-24T22:09:47+02:00
draft: false
description: Ďalšia variácia na tému bezmäsité, zeleninové kari. Sýte, bohaté na bielkoviny a mierne pikantné.
type: posts
tags:
  - Zelenina
  - Karfiol
  - Cícer
  - Kari
  - Bezmäsité jedlo
categories:
  - Recepty
toc: false
#featuredImg: ...webp
#images:
#  - /recepty/...
---

Ďalšia variácia na tému bezmäsité, zeleninové kari. Sýte, bohaté na bielkoviny a mierne pikantné.

## Suroviny

- rastlinný olej -- 2 pl
- maslo -- 30 g
- cibuľa -- 1 ks
- cesnak -- 5 ks
- zázvor -- 1 kl
- kari zmes -- 2 kl
- kurkuma -- 1 kl
- rasca -- 0,5 kl
- sušené čili -- 0,5 kl
- voda -- 100 ml
- soľ -- 1 kl
- karfiol -- 1 ks (600 g)
- paradajky -- 8 ks
- mrkva -- 1 ks
- paprika štipľavá -- 0,5 ks
- mlieko -- 100 ml
- cícer sušený -- 250 g
- sóda bikarbóna -- 0,5 kl

## Postup

1. Deň vopred poriadne pár krát prepláchneme sušený cícer v studenej vode a namočíme ho do dostatočného množstva čerstvej studenej vody, pridáme sódu bikarbónu. Necháme namočené kľudne aj 24 hodín, občas premiešame.
2. Vodu zlejeme, cícer ešte raz v site prepláchneme a pridáme do hrnca, zalejeme dostatočným množstvom vody a dáme variť. Po zovretí zmenšíme plameň a pomaličky varíme 2 až 3 hodiny, respektíve až pokiaľ nebude dostatočne mäkký. Soľ pridáme až po úplnom odstavení, do vody, v ktorej sa cícer varil, takto ho necháme chladnúť.
3. Na panvici rozohrejeme olej, pridáme maslo a necháme ho rozpustiť a speniť.
4. Pridáme na drobno pokrájanú cibuľu a chvíľu pražíme, občas premiešame. Jemne posolíme a pokoreníme. Keď je už cibuľka sklovitá, pridáme pretlačený cesnak, premiešame a ešte chvíľu popražíme.
5. Na malý tanierik si pripravíme všetky sypké koreniny. Kari, kurkumu, sušený zázvor, rascu aj sušené čili prisypeme naraz a dôkladne premiešame, pražíme len toľko, aby sa korenie rozvoňalo, ale nepripálilo.
6. Prilejeme vodu, osolíme a pridáme na malé ružičky rozobraný karfiol aj pokrájané paradajky, mrkvu a papriku. Premiešame, prikryjeme a dusíme 15-20 minút.
7. Pridáme precedený cícer, prilejeme mlieko, premiešame a prikryté podusíme ešte 10 minút.
