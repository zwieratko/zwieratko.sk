---
date: "2018-03-31T07:00:00+02:00"
title: "Ananásové rezy"
description: "Piškóta s vanilkovým krémom, kúskami ananásu a ananásovým želé."
type: posts
#authors: ["zwieratko"]
tags: [
    "Ananás",
    "Piškóta",
    "Vanilka",
    "Múka"
]
categories: [
    "Recepty"
]
toc: false
draft: false
featuredImg: ananasove-rezy-02.webp
images:
  - /recepty/2018/03/ananasove-rezy/ananasove-rezy-01.webp
  - /recepty/2018/03/ananasove-rezy/ananasove-rezy-02.webp
---

Piškóta s vanilkovým krémom, kúskami ananásu a ananásovým želé.

## Suroviny

### Piškóta

- vajce (M) -- 7 ks
- kryštálový cukor -- 7 pl
- vanilkový / vanilínový cukor
- teplá voda -- 7 pl
- olej -- 1 dl
- polohrubá múka -- 7 pl
- kypriaci prášok -- 1 ks
- soľ

### Krém

- maslo -- 250 g
- práškový cukor -- 150 g
- vanilková aróma -- 1 kl
- mlieko -- 3 dl
- hladká múka -- 2 pl
- vanilkový cukor -- 1 ks
- vanilínový cukor -- 1 ks

### Želatína

- ananásový kompót -- 1 ks
- šťava z kompótu a džús -- 0,8 l
- kryštálový cukor -- 2 pl
- zlatý klas -- 40 g

## Postup

### Piškóta

1. Múku a prášok do pečiva si preosejeme do misy a odložíme na chvíľu bokom.
2. Z vajíčok oddelíme žĺtka a bielky. Z bielkov a soli ušľaháme tuhý sneh.
3. Žĺtky, cukor, vanilkový aj vanilínový cukor a olej poriadne miešame až dokým sa kryštálový cukor úplne nerozpustí.
4. Pridáme preosiatu múku a miešame.
5. Po častiach pridávame sneh. Primiešavame ho už len pozvoľna.
6. Hmotu vylejeme na vymastený a pomúčený plech. Dáme piecť do rúry predhriatej na 200 °C na 15-20 minút.
7. Po upečení vyberieme z rúry a necháme vychladnúť.

### Krém

1. Maslo a práškový cukor vymiešame až do zbelenia.
2. Z mlieka, múky, vanilkovej arómy / cukru si pripravíme nie veľmi hustý puding. Aj po dovarení stále miešame, aby sa na povrchu nevytvorila „kožka“. Miešame vlastne až dokým nevychladne na izbovú teplotu :)
3. Vyšľahané maslo a puding musia mať veľmi podobnú teplotu (toto je vážne kľúčové). Postupne ich spolu dokonale premiešame až pokiaľ nevznikne lahodný a hladký vanilkový krém.
4. Krém rovnomerne natrieme na vychladnutú piškótu.

### Želatína

1. Precedíme si ananásový kompót, kúsky ananásu odložíme bokom. Necháme odkvapkať.
2. Šťavu z kompótu doplníme ananásovým džúsom do objemu 0,8 l.
3. Do tekutiny nasypeme cukor a zlatý klas, dôkladne rozmiešame.
4. Privedieme k varu, po zhustnutí ihneď odstavíme z plameňa. Stále miešame.
5. Necháme vychladnúť, no buď to stále miešame alebo dáme na vrch celofánovú fóliu aby sa nám nevytvorila kožka a zároveň nám to nesmie stuhnúť.
6. Do krému na piškóte sme si naukladali kúsky ananásu a na to vylejeme vychladenú ale ešte stále dostatočne tekutú želatínu, necháme v chlade poriadne stuhnúť.

---

![Ananásové rezy 1](ananasove-rezy-01.webp "Ananásové rezy 1 (autor: zwieratko, 2023)")

---

![Ananásové rezy 2](ananasove-rezy-02.webp "Ananásové rezy 2 (autor: zwieratko, 2023)")
