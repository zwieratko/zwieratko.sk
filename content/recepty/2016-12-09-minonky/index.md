---
date: "2016-12-09T14:55:04+01:00"
title: "Miňonky"
description: "Miňonky alebo tiež šuhajdy či košíčky. Jednoduchý nepečený orechovo-čokoládový zákusok."
type: posts
#authors: ["zwieratko"]
tags: [
    "Vianoce",
    "Orechy",
    "Bez pečenia"
]
categories: [
    "Recepty"
]
toc: false
draft: false
featuredImg: minonky-900px.webp
images:
  - /recepty/2016-12-09-minonky/minonky-1200px.jpg
---

Miňonky alebo tiež šuhajdy či košíčky. Jednoduchý nepečený orechovo-čokoládový zákusok.

## Suroviny

### Hmota

- vlašské orechy -- 100 g
- detské piškóty -- 240 g
- práškový cukor -- 170 g
- vanilkový cukor -- 1 ks
- vanilínový cukor -- 1 ks
- maslo -- 170 g
- tuzemský rum -- 5 pl
- košíčky ( priemer 35 mm ) -- ~~60~~ 75 ks

### Čokoládová poleva

- čokoláda na varenie -- ~~320~~ 480 g
- stužený tuk „Cera“ -- ~~140~~ 210 g

## Postup

1. Nadrobno pomelieme alebo rozsekáme vlašské orechy a detské piškóty.
2. Do väčšej misy si preosejeme práškový cukor. Pridáme pomleté orechy, piškóty a vanilkový cukor. Zľahka premiešame.
3. Do suchej zmesi jemne zapracujeme zmäknuté maslo. Postupne pridávame rum. Rukou miesime aby sa všetko prepojilo. Na chvíľu ( asi 30 minút ) necháme odpočinúť.
4. Na plech si rozložíme 30 košíčkov. Z odstátej hmoty rukou tvarujeme malé guľôčky a vkladáme do pripravených košíčkov. Ľahko zatlačíme a sploštíme vloženú hmotu. Stlačené guľky by mali vyplniť tak asi jednu tretinu objemu.
5. Vo vodnom kúpeli si rozpustíme tuk a čokoládu, neustále miešame. Vznikne lesklá a hladká čokoládová poleva. Jednu polievkovú lyžicu opatrne vlejeme do košíčka na povrch vloženej hmoty. Necháme vychladnúť a zatuhnúť.

## Poznámky

- rok 2022: z uvedeného množstva surovín sa podarilo vytvoriť 66 ks miňoniek
- rok 2024: z uvedeného množstva surovín sa podarilo vytvoriť 75 ks miňoniek v košíčkoch so spodným priemerom 35 mm a výškou 20 mm

---

![Miňonky](minonky-1200px.jpg "Miňonky (autor: zwieratko, 2016)")
