---
title: "Nepečená roláda s gaštanovým pyré"
date: 2023-09-17T09:09:23+02:00
draft: false
description: Rýchla ne pečená roláda s výraznou príchuťou lahodného gaštanového pyré a kávy.
type: posts
tags:
  - Gaštanové pyré
  - Roláda
  - Bez pečenia
categories:
  - Recepty
toc: false
featuredImg: nepecena-rolada-s-gastanovym-pyre-02.webp
images:
  - /recepty/2023-09-17-nepecena-rolada-s-gastanovym-pyre/nepecena-rolada-s-gastanovym-pyre-01.webp
  - /recepty/2023-09-17-nepecena-rolada-s-gastanovym-pyre/nepecena-rolada-s-gastanovym-pyre-02.webp
  - /recepty/2023-09-17-nepecena-rolada-s-gastanovym-pyre/nepecena-rolada-s-gastanovym-pyre-03.webp
---

Rýchla ne pečená roláda s výraznou príchuťou lahodného gaštanového pyré a kávy.

## Suroviny

- detské piškóty -- 240 + 70 g
- práškový cukor -- 100 g
- vanilkový cukor -- 1 ks
- vanilínový cukor -- 1 ks
- maslo -- 100 g
- rum -- 4 pl
- silné espresso -- 8 pl
- gaštanové pyré -- 250 g
- maslo -- 125 g
- práškový cukor -- 50 g

## Postup

1. Detské piškóty rozmrvíme na drobné kúsky v mixéry alebo v plastovom vrecúšku pomocou valčeka na cesto.
2. Rozmrvené piškóty preložíme do misy a pridáme cukor, premiešame.
3. Ku zmesi piškót a cukru pridáme zmäknuté maslo (100 g) a rukou spracujeme, aby sa všetko dôkladne prepojilo.
4. Pridáme podľa chuti rum aj kávu a ďalej miesime. Hmota by sa nemala lepiť na steny nádoby. Ďalším pridaním rozmrvených piškót alebo kávy vieme doladiť jej konzistenciu.
5. Na pracovnú dosku si pripravíme pás potravinárskej fólie. Preložíme na ňu polovicu pripravenej hmoty a rukami kúsok roztlačíme. Na vrch môžeme položiť ďalšiu vrstvu fólie a pomocou valčeka na cesto rozvaľkáme hmotu na šírku fólie a hrúbku približne niekoľko milimetrov. Vrchnú vrstvu fólie odstránime.
6. V inej miske alebo mixéry si vyšľaháme gaštanové pyré a zmäknuté maslo (125 g). Neskôr pridáme ešte preosiaty cukor a ďalej šľaháme. Vznikne hladká a nadýchaná plnka.
7. Na rozváľanú piškótovú hmotu rozotrieme približne polovičku plnky z gaštanového pyré. Pomocou spodnej fólie zrolujeme roládu do tvaru tenkého valca, jemne utláčame. Vzniknutú roládu ponecháme zabalenú vo fólii a odložíme na niekoľko hodín do chladničky.

## Poznámky

- rum je možné nahradiť akýmkoľvek obľúbeným likérom, respektíve úplne vynechať

---

![Nepečená roláda s gaštanovým pyré - pred rolovaním](nepecena-rolada-s-gastanovym-pyre-01.webp "Nepečená roláda s gaštanovým pyré - pred rolovaním (autor: zwieratko, 2023)")

---

![Nepečená roláda s gaštanovým pyré 02](nepecena-rolada-s-gastanovym-pyre-02.webp "Nepečená roláda s gaštanovým pyré 02 (autor: zwieratko, 2023)")

---

![Nepečená roláda s gaštanovým pyré 03](nepecena-rolada-s-gastanovym-pyre-03.webp "Nepečená roláda s gaštanovým pyré 03 (autor: zwieratko, 2023)")

