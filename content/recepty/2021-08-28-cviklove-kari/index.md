---
title: "Cviklové kari"
date: 2021-08-28T21:09:55+02:00
draft: false
description: Mierne pikantné bezmäsité kari s netradičnou krvavo červenou cviklou a tofu.
type: posts
tags:
  - Zelenina
  - Červená repa
  - Kari
  - Bezmäsité jedlo
categories:
  - Recepty
toc: false
#featuredImg: ...webp
#images:
#  - /recepty/...
---

Mierne pikantné bezmäsité kari s netradičnou krvavo červenou cviklou a tofu.

## Suroviny

- olej -- 2 pl
- maslo -- 30 g
- cibuľa -- 1 ks
- cesnak -- 5 strúčikov
- zázvor -- 2 cm
- kari zmes -- 2 kl
- kurkuma -- 1 -- 2 kl
- rasca drvená -- 1 kl
- čili sušené drvené -- 1/2 kl
- voda -- 100 ml
- soľ -- 1 kl
- mrkva -- 2 ks
- petržlen -- 2 ks
- zeler -- 1/10 ks
- cvikla -- 2 ks
- paradajky pasírované -- 200 ml
- cuketa -- 1 ks
- lečo -- 500 g
- tofu -- 180 g
- smotana na varenie -- 200 ml

## Postup

1. Na panvici rozohrejeme olej, pridáme maslo a necháme ho rozpustiť a speniť.
2. Pridáme na drobno pokrájanú cibuľu a chvíľu pražíme, občas premiešame. Jemne posolíme a pokoreníme. Keď je už cibuľka sklovitá, pridáme pretlačený cesnak a na drobno rozkrájaný kúsok zázvoru, premiešame a ešte chvíľu popražíme.
3. Na malý tanierik si pripravíme všetky sypké koreniny. Kari, kurkumu, rascu aj sušené čili prisypeme naraz a dôkladne premiešame, pražíme len toľko, aby sa korenie rozvoňalo, ale nepripálilo.
4. Prilejeme vodu a pasírované paradajky alebo pretlak, osolíme a pridáme na malé kúsky pokrájanú cviklu, mrkvu, petržlen a zeler. Premiešame, prikryjeme a dusíme 20 minút.
5. Pridáme rozkrájanú cuketu aj tofu, lečo a smotanu, premiešame a varíme priryté, za občasného premiešania ešte 10 minút.
