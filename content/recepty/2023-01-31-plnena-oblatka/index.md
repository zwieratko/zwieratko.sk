---
title: "Plnené oblátky"
date: 2023-01-30T10:01:01+01:00
draft: false
description: Tortové oblátky plnené striedavo klasickou kakaovo-kávovou maslovou plnkou a džemom.
type: posts
tags:
  - Oblátky
  - Maslo
  - Kakao
  - Káva
  - Bez pečenia
categories:
  - Recepty
toc: false
featuredImg: plnene-oblatky-02.webp
images:
  - /recepty/2023/01/plnene-oblatky/plnene-oblatky-00.webp
  - /recepty/2023/01/plnene-oblatky/plnene-oblatky-01.webp
  - /recepty/2023/01/plnene-oblatky/plnene-oblatky-02.webp
---

Tortové oblátky plnené striedavo klasickou kakaovo-kávovou maslovou plnkou a džemom.

## Suroviny

- maslo -- 250 g
- cukor práškový -- 250 g
- kakao -- 30 g
- BB puding -- 30 g
- káva zrnková mletá -- 8 g
- rum -- 3 pl
- džem -- 100 g

## Postup

1. Maslo vyberieme z chladničky niekoľko hodín vopred, aby úplne zmäklo.
2. V dostatočne vysokej myse začneme ručne šľahať maslo.
3. Postupne pridávame preosiaty práškový cukor, kakao aj kakaový BB puding a pokračujeme v ručnom šľahaní. Plnka by mala byť vláčna a hladká.
4. V mlynčeku na kávu zomelieme jednu dávku na espresso (8 g), podľa možnosti čo najjemnejšie. Preosejeme cez sitko do maslovej plnky a ďalej miešame.
5. Na záver pridáme rum a dôkladne ho zapracujeme.
6. Na pracovnú dosku položíme prvú tortovú oblátku a natrieme ju primeraným množstvom maslovej plnky, na vrch položíme ďalšiu oblátku, mierne zatlačíme a pokračujeme v natieraní maslovou plnkou alebo džemom.
7. Na záver odstránime vytlačenú plnku či džem z okrajov a naplnené oblátky zabalíme do papiera na pečenie a vložíme do igelitového vrecúška, položíme na rovný povrch a na niekoľko hodín zaťažíme niekoľkými kilogramami.
8. Po zmäknutí môžeme plnené oblátky rozkrájať na požadovanú veľkosť.

---

![Plnené oblátky - plnenie](plnene-oblatky-00.webp "Plnené oblátky - plnenie (autor: zwieratko, 2023)")

---

![Plnené oblátky 1](plnene-oblatky-01.webp "Plnené oblátky 1 (autor: zwieratko, 2023)")

---

![Plnené oblátky 2](plnene-oblatky-02.webp "Plnené oblátky 2 (autor: zwieratko, 2023)")
