---
title: "Kulajda nakyslo"
date: 2020-09-30T19:57:37+02:00
draft: false
description: Lahodná a sýta polievka s hubami a smotanou plná rôznych chutí.
type: posts
tags:
  - Polievka
  - Huby
  - Zemiaky
  - Celozrnná múka
categories:
  - Recepty
toc: false
---

Lahodná a sýta polievka s hubami a smotanou plná rôznych chutí.

## Suroviny

- olej
- cibuľa (menšia) -- 1 ks
- kryštálový cukor -- 1 pl
- droždie -- 1 ks
- cesnak -- 3 strúčiky
- huby („červenák“) -- 1 ks
- zemiaky menšie -- 6 ks
- mrkva -- 1 ks
- ocot -- 1 pl
- vajce -- 1 ks
- smotana na varenie -- 1ks
- špaldová celozrnná múka -- 1 pl
- soľ -- 1 kl
- celé čierne korenie -- 10 ks
- celé nové korenie -- 8 ks
- drvená rasca -- 1 kl
- bobkov list -- 2--3 ks
- majoránka -- 1 kl
- čerstvá petržlenová vňať

## Postup

1. Do rozohriateho oleja pridáme na drobno nakrájanú cibuľu, za občasného miešania pražíme. Zľahka posolíme a okoreníme.
2. Po chvíľke pridáme cukor a poriadne premiešame, necháme ho úplne rozpustiť.
3. Ďalej pridáme droždie, rukou ho rozmrvíme po celej ploche, premiešame a zľahka opražíme, intenzívne sa rozvonia.
4. Pridáme dva na drobno rozkrájané strúčiky cesnaku, zamiešame a stále pražíme.
5. Najlepšie sú čerstvo nazbierané, no môžeme použiť akékoľvek dostupné, obľúbené huby. Pridáme ich nakrájané na tenké plátky a pokračujeme v pražení.
6. Po zmäknutí húb (ako na hubovú praženicu) pridáme úplne na drobno nakrájané zemiačky, na hrubo nastrúhanú mrkvu a jeden celý strúčik cesnaku. Do zmesi dáme soľ aj drvenú rascu a dôkladne premiešame.
7. Prilejeme 1,5 l vriacej vody (ak máme, môže byť aj vývar), zamiešame, vhodíme bobkov list, celé čierne korenie a celé nové korenie, necháme variť aspoň 15 minút.
8. Po uvarení zemiakov pridáme ocot a nalejeme rozšľahané vajíčko (ako do rascovej polievky), intenzívne premiešame.
9. V smotane na varenie si dôkladne rozhabarkujeme múku aby tam neostali žiadne hrudky a za stáleho miešania to vlejeme do polievky, počkáme kým opäť zovrie a varíme ešte aspoň zo tri minútky.
10. Po odstavení nasypeme ešte na vrch v rukách rozmrvenú majoránku, premiešame. Môžeme podávať.
11. V tanieri môžeme polievku dochutiť na drobno nakrájanou čerstvou petržlenovou vňaťou alebo pažítkou či kôprom.

Kulajdu sme doma nikdy nepripravovali, no mal som veľkú chuť je vyskúšať uvariť. Inšpiroval som sa na internete týmto [receptom](https://www.tinkinerecepty.sk/kulajda-nakyslo/).
