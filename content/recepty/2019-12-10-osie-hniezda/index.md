---
title: "Osie hniezda"
date: 2019-12-10T07:16:52+01:00
draft: false
description: Kysnutý koláč so škoricovou náplňou.
type: posts
tags:
  - Škorica
  - Kysnuté cesto
  - Múka
categories:
  - Recepty
toc: false
---

Kysnutý koláč so škoricovou náplňou.

## Suroviny

### Kvások

- mlieko -- 150 ml
- cukor kryštálový -- 1 pl
- droždie -- 1 ks

### Cesto

- hladká múka -- 400 g
- hrubá múka -- 50 g
- cukor kryštálový -- 50 g
- vajíčko -- 1 ks
- olej -- 100 ml
- soľ

### Plnka

- maslo -- 50 g
- cukor práškový -- 2 pl
- škorica -- 2 kl
- škoricový cukor -- 4 ks
- vanilkový cukor -- 1 ks

## Postup

1. Pripravíme si kvások. Do mierne ohriateho mlieka pridáme cukor a rozdrobíme droždie. Necháme pracovať.
2. Do misy si preosejeme múku, pridáme štipku soli a cukor. Suchú zmes zľahka premiešame. Pridáme vajíčko, olej a kvások. Dôkladne premiešame a miesime aspoň 10 minút.
3. Misu s cestom prikryjeme utierkou a dáme kysnúť na teplé miesto na 40--45 minút.
4. Vykysnuté cesto vyklopíme na pomúčenú dosku. Rozvaľkáme ho na hrúbku približne pol centimetra.
5. Na cesto rozotrieme rozpustené maslo a rovnomerne rozsypeme škoricovú zmes.
6. Cesto zrolujeme. Ostrým nožom odkrajujeme kolieska hrubé približne 2 až 2,5cm. Z tohto množstva surovín je možné vyrobiť približne 20-23ks osích hniezd.
7. Na plech si odtrhneme papier na pečenie. Naň ukladáme odkrojené kolieska. Vonkajší obvod natrieme olejom. Ukladáme na tesno vedľa seba.
8. Rúru predhrejeme na 200 °C, vložíme plech a pečieme 15 až 20 minút.

Keďže toto je asi môj najobľúbenejší kysnutý koláč, tak na jeho vylepšovaní neustále pracujem :). Ale chcem zachovať pre porovnanie aj túto podobu receptu, takže tu je [novšia](/recepty/2020-01-26-osie-hniezda-v2) verzia receptu a tu je [ešte novšia](/recepty/2020-03-29-osie-hniezda-v3.md) verzia receptu.
