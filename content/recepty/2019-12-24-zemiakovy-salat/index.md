---
title: "Zemiakový šalát"
date: 2019-12-24T11:55:52+01:00
draft: false
description: Klasický vianočný zemiakový šalát.
type: posts
tags:
  - Vianoce
  - Zemiaky
categories:
  - Recepty
toc: false
---

Klasický vianočný zemiakový šalát. Dokonalá príloha k vyprážanej rybe, rezňu alebo aj len tak s chlebom.

## Suroviny

- zemiaky, varný typ „A“ -- 1 kg
- vajíčko „M“ -- 3 ks
- cibuľa (väčšia) -- 1 ks
- kyslá uhorka (menšia) -- 2 ks
- hrášok jemný „Bonduelle“ -- 1/2 z 212 ml plechovky
- mladá mrkva „Bonduelle“ -- 1/2 z 212 ml plechovky
- majonéza „Doma“ -- 1 ks (270 ml)
- soľ, mleté čierne korenie, nálev z kyslých uhoriek -- podľa chuti

## Postup

1. Zemiaky približne rovnakej veľkosti uvaríme v šupke v osolenej vode. Necháme vychladnúť, potom ošúpeme.
2. Vajíčka uvaríme na tvrdo, olúpeme.
3. Kyslú uhorku aj cibuľu nakrájame na úplne malé kúsky.
4. Otvoríme konzervu s hráškom aj mrkvou. Mrkvičku nakrájame na menšie kúsky.
5. Do veľkej misy pretlačíme cez drôtený krájač striedavo zemiaky a vajíčka.
6. Prisypeme nakrájanú cibuľu, kyslú uhorku, hrášok aj mrkvu. Zľahka premiešame, aby sa zmes rovnomerne rozdelila.
7. Pridáme soľ a korenie, premiešame, prilejeme šťavu z kyslých uhoriek a znova premiešame.
8. Na záver pridáme majonézu a dôkladne, ale zľahka premiešame.
9. Ak sme s chuťou a konzistenciou spokojný, odložíme v uzatvárateľnej nádobe do chladničky.
