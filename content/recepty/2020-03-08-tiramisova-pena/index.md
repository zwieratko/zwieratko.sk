---
title: "Tiramisová pena"
date: 2020-03-08T17:03:29+01:00
draft: false
description: Neskutočne ľahká a nadýchaná kávovo-vanilková pena s chuťou tiramisu.
type: posts
tags:
  - Vanilka
  - Mascarpone
  - Káva
categories:
  - Recepty
toc: false
featuredImg: tiramisova-pena.webp
images:
  - /recepty/2020-03-08-tiramisova-pena/tiramisova-pena.jpg
---

Neskutočne ľahká a nadýchaná kávovo-vanilková pena s chuťou tiramisu.

## Suroviny

- syr „Mascarpone“ -- 250 g
- smotana na šľahanie -- 250 ml
- silná káva -- 0,5 dl
- vanilkový cukor -- 2 ks
- vanilínový cukor -- 2 ks
- vanilková esencia -- 1 kl
- kakao -- 1 pl

## Postup

1. Pripravíme si štyri, najlepšie číre sklenené poháre s objemom 2 dl. Dáme ich aspoň na pol hodiny do mrazničky. Vyberieme ich až tesne pred použitím.
2. Uvaríme si malé množstvo veľmi silnej kávy. Stačí pol deci obľúbeného presa alebo aj instantná káva. Necháme ju vychladnúť.
3. Zo smotany a vanilkového cukru vyšľaháme tuhú šľahačku. Odložíme ju na chvíľu bokom. Nádobu na šľahanie je vhodné pred použitím riadne schladiť, kľudne aj v mrazničke.
4. V inej nádobe zmiešame syr, vanilkový aj vanilínový cukor a vanilkovú esenciu, miešame až pokiaľ nebude zmes uplne hladká. Postupne primiešavame kávu po lyžičkách podľa chuti.
5. Šľahačku zmiešame dokopy s mascarponovo-kávovou zmesou. Miešame až sa hmoty uplne prepoja a vznikne nadýchaná pena s kávovou príchuťou.
6. Penu prekladáme do vychladených pohárov. Jednotlivé vrstvy peny v pohári poprášime kakaom.

---

![Tiramisová pena](tiramisova-pena.jpg "Tiramisová pena (autor: zwieratko, 2021)")
