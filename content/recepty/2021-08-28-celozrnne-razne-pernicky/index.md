---
title: "Celozrnné ražné perníčky"
date: 2021-08-28T21:59:26+02:00
draft: false
description: Trvanlivé, chrumkavé sušienky z najzdravšej celozrnnej ražnej múky s perníkovou príchuťou.
type: posts
tags:
  - Sušienky
  - Ražná múka
  - Celozrnná múka
  - Orechy
categories:
  - Recepty
toc: false
featuredImg: celozrnne-razne-pernicky-02-1200px.webp
images:
  - /recepty/2021-08-28-celozrnne-razne-pernicky/celozrnne-razne-pernicky-01-1200px.webp
  - /recepty/2021-08-28-celozrnne-razne-pernicky/celozrnne-razne-pernicky-02-1200px.webp
---

Trvanlivé, chrumkavé sušienky z najzdravšej celozrnnej ražnej múky s perníkovou príchuťou.

## Suroviny

- celozrnná ražná múka -- 216 g
- sóda bikarbóna -- 1 kl
- zmes perníkového korenia -- 2 kl
- bezfosfátový prášok do pečiva -- 1/2 ks
- trstinový cukor -- 80 g
- vlašské orechy mleté -- 50 g
- vajcia -- 1 ks
- maslo -- 70 g
- med -- 100 g
- orechy rôzne na ozdobu -- 25 ks

## Postup

1. V mise najskôr zmiešame všetky sypké suroviny: múku, sódu, perníkové korenie, prášok do pečiva, cukor a pomleté vlašské orechy. Zľahka premiešame.
2. Pridáme vajíčko, mäkké maslo a med. Dôkladne premiešame a rukou vypracujeme cesto.
3. Zabalíme do fólie alebo prikryjeme misu a odložíme do chladničky aspoň na 24 hodín.
4. Rozvaľkáme na pomúčenej doske na hrúbku približne 5 -- 7 mm.
5. Vykrajujeme požadované tvary, ukladáme na plech s papierom na pečenie. Medzi jednotlivými perníkmi nechávame aspoň 1 cm medzeru, lebo pri pečení ešte mierne zväčšia objem. Na vrch perníčkov môžeme položiť rôzne orechy či semená na ozdobu (lieskové orechy, mandle, búrske oriešky, tekvicové semienka atď.)
6. Pečieme v rúre predhriatej na 170 °C 10 až 12 minút.
7. Hneď po upečení sú ešte veľmi mäkké a krehké, perníčky musia dokonale vychladnúť. Potom je ich možné uskladniť v uzatvárateľnej nádobe, vydržia veľmi dlho.

## Poznámky

- z uvedeného množstva je možné vyrobiť približne 25 ks perníkov
- množstvo cukru a medu je možné upraviť podľa chuti
- rok 2021: z uvedeného navýšeného množstva vzniklo 1235 g cesta, postačujúceho na výrobu približne 100 ks medovníkov
- rok 2022: z pôvodného, menšieho množstva vzniklo 68 ks perníčkov s vykrajovaným priemerom 4,5 cm, po upečení mali cca 5 cm a hrúbku 4-5 mm

surovina | pôvodné | navýšené
:---|:---:|:---:
celozrnná ražná múka | 216 g | 477 g
sóda bikarbóna | 1 kl | 2 kl
zmes perníkového korenia | 2 kl | 4 kl
prášok do pečiva | 1/2 ks | 1 ks
trstinový cukor | 80 g | 144 g
vlašské orechy mleté | 50 g | 120 g
vajcia | 1 ks | 2 ks
maslo | 70 g | 150 g
med | 100 g | 220 g
orechy na ozdobu | 25 ks | 100 ks

---

![Celozrnné ražné perníčky](celozrnne-razne-pernicky-01-1200px.webp "Celozrnné ražné perníčky (autor: zwieratko, 2021)")

---

![Celozrnné ražné perníčky - rozpolené](celozrnne-razne-pernicky-02-1200px.webp "Celozrnné ražné perníčky - rozpolené (autor: zwieratko, 2021)")