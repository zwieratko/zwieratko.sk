---
title: "Kačacie prsia so slivkovou omáčkou"
date: 2021-10-09T22:53:26+02:00
draft: false
description: Mamkin najobľúbenejší recept na prípravu hydiny, fantasticky chutí s červenou kapustou a domácou hrnčekovou knedľou.
type: posts
tags:
  - Kačacie prsia
categories:
  - Recepty
toc: false
featuredImg: kacacie-prsia-02.webp
images:
  - /recepty/2021-10-09-kacacie-prsia-so-slivkovou-omackou/kacacie-prsia-01.webp
  - /recepty/2021-10-09-kacacie-prsia-so-slivkovou-omackou/kacacie-prsia-02.webp
---

Mamkin najobľúbenejší recept na prípravu hydiny, fantasticky chutí s [červenou kapustou](/recepty/2021-10-09-dusena-cervena-kysla-kapusta/) a [domácou hrnčekovou knedľou](/recepty/2021-10-08-hrncekova-knedla/).

## Suroviny

- kačacie prsia -- 2 ks
- mleté čierne korenie
- worcestrová omáčka -- 2 pl
- sójová omáčka -- 1 pl
- soľ -- 0,5 kl
- pomaranč -- 1 ks
- limetka -- 0,5 ks
- slivkový lekvár -- 2 pl
- jablko -- 1 ks
- maslo -- 50 g

## Postup

1. Kačacie prsia (2 kusy po nie celom pol kile) očistíme, odblaníme a odstránenú kožu narežeme pozdĺž celého okraja.
2. Kožku vložíme na dno studenej panvice.
3. Prsia okoreníme a necháme chvíľočku odstáť.
4. Kožu začneme pražiť až pokiaľ sa nevytopí časť kačacieho tuku.
5. Pridáme prsia a opražíme z oboch strán po 5 minút.
6. Prsia vyberieme z panvice, zabalíme do alobalu a utierok a odložíme dočasne bokom.
7. Do kačacieho výpeku pridáme worcesterskú omáčku, sójové omáčky, soľ a korenie. Kože tam zatiaľ ponecháme. Prikryté dusíme.
8. Pridáme ešte aj šťavu z jedného pomaranča, šťavu z polovice limetky a slivkový lekvár. Rozmiešame a stále dusíme.
9. Ďalej pridáme ošúpane a nakrájané jablko a ešte chvíľu podusíme, ochutnáme a dochutíme soľou alebo korením či slivkovým lekvárom.
10. Vyberieme kačacie kože a omáčku prelejeme do nádoby, kde ju rozmixujeme úplne do hladka, prelejeme ju späť na panvicu.
11. Pridáme maslo a vložíme tam aj prsia a prikryté dusíme na miernom plameni 10 až 15 minút.

---

![Kačacie prsia](kacacie-prsia-01.webp "Nakrájané kačacie prsia (autor: zwieratko, 2021)")

---

![Kačacie prsia so slivkovou omáčkou](kacacie-prsia-02.webp "Kačacie prsia so slivkovou omáčkou (autor: zwieratko, 2021)")