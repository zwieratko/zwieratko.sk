---
title: "Utopenci"
date: 2019-12-06T15:31:25+01:00
draft: false
type: posts
description: "Absolútna klasika. Špekáčiky nakladané v kyslo-pikantnom náleve. Ku pivu najlepšia pochúťka."
toc: false
tags:
  - Ku pivu
  - Bez pečenia
---

Absolútna klasika. Špekáčiky nakladané v kyslo-pikantnom náleve. Ku pivu najlepšia pochúťka.

## Suroviny

- špekáčiky -- 4 ks
- ocot -- 0,5 l
- voda -- 1 l
- soľ -- 1 kl
- cukor -- 2 pl
- čierne korenie -- 15 ks
- nové korenie -- 10 ks
- bobkov list -- 2-3 ks
- cibuľa -- 2 ks
- kyslá uhorka -- 1 ks
- červená paprika -- 0,5 ks
- čili paprička -- 2 ks

## Postup

1. Pripravíme si nálev. Do hrnca dáme vodu, ocot, soľ, cukor, korenia aj bobkov list a privedieme k varu. Na miernom ohni varíme prikryté 5 až 10 minút.
2. Špekáčiky ošúpeme, rozrežeme na štvrtiny a na pologuľatej strane nožom urobíme zárezy hlboké niekoľko milimetrov.
3. Cibuľu a červenú papriku nakrájame na väčšie kúsky, kyslú uhorku na plátky, čili papričky podľa chuti na menšie kúsky.
4. Do zatvárateľných sklenených fliaš ukladáme vrstvy zeleniny a nakrájaných špekáčikov.
5. Plné fľaše zalejeme čo najhorúcejším nálevom, opatrne ich uzavrieme.
6. Necháme úplne vychladnúť, počkáme 24 hodín a potom uložíme do chladničky.
7. Ak je to možné je potrebné utopencov nechať odležať aspoň 3 týždne. Toto je najťažšie. V chladničke potom vydržia aj niekoľko mesiacov.
