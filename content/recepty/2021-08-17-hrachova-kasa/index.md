---
title: "Hrachová kaša"
date: 2021-08-17T15:48:53+02:00
draft: false
description: Lahodná a výživná bezmäsitá kaša z hrachu, bohatá na bielkoviny.
type: posts
tags:
  - Hrach
  - Bezmäsité jedlo
categories:
  - Recepty
toc: false
#featuredImg: ...webp
#images:
#  - /recepty/...
---

Lahodná a výživná bezmäsitá kaša z hrachu, bohatá na bielkoviny.

## Suroviny

- olej -- 3 pl
- cibuľa -- 2 ks
- cesnak -- 5 strúčikov
- čierne mleté korenie -- 1/2 kl
- drvená rasca -- 1 kl
- vývar / voda -- 1,5 l
- hrach sušený polený -- 500 g
- mrkva -- 1 ks
- bobkov list -- 3 ks
- soľ -- 1 kl
- majoránka -- 1 kl

## Postup

1. Deň vopred, najlepšie na noc, preberieme, poriadne prepláchneme a namočíme sušený hrach do vody.
2. V deň prípravy vodu v ktorej bol hrach namočený zlejeme a ešte raz ho poriadne prepláchneme, necháme v site odkvapkať.
3. V hrnci si na rozpálenom oleji speníme na drobno pokrájanú cibuľku, pridáme korenie aj rascu a chvíľočku popražíme.
4. Pridáme na drobno posekaný alebo pretlačený cesnak a ešte krátko popražíme, kým sa cesnak rozvonia.
5. Prilejeme vodu / vývar, nasypeme odkvapkaný hrach, na drobno nakrájanú mrkvu a bobkov list. Prikryté privedieme k varu, stiahneme plameň a za občasného miešania varíme približne 1 hodinu.
6. Keď sa nám hrach zdá dostatočne mäkký na prípravu kaše, odoberieme bobkov list, pridáme soľ, premiešame a odstavíme.
7. S ponorným mixérom vytvoríme kašu hladkú podľa potreby. Na záver pridáme v rukách rozdrvenú sušenú majoránku.
