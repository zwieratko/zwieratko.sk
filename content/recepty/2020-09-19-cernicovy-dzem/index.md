---
title: "Černicový džem"
date: 2020-09-19T10:37:00+02:00
draft: false
description: Voňavý džem z černíc s pridaným jablkom, keďže černice majú málo pektínu.
type: posts
tags:
  - Černice
  - Džem
categories:
  - Recepty
toc: false
---

Voňavý džem z černíc s pridaným jablkom, keďže černice majú málo pektínu.

## Suroviny

- černice -- 1,9 kg
- kryštálový cukor -- 0,56 kg
- jablko -- 2 ks
- limetka -- 1ks

## Postup

1. Černice opláchneme a odstránime lístočky aj poškodené časti plodov.
2. Lisovaním získame černicovú šťavu. Z 1,919 kg ovocia sme získali približne 1,43 litra šťavy. Lisovať môžeme ručne, cez gázu či tenučkú pančuchu alebo aj mechanicky v lise.
3. Do vylisovanej šťavy pridáme cukor, občas zamiešame a čakáme dokedy sa všetok nerozpustí. Môže to trvať aj niekoľko hodín.
4. Po úplnom rozpustení cukru do zmesi doplníme ošúpané a nastrúhané jablká a šťavu z limetky, premiešame a rozdelíme do viacerých hrncov a za stáleho miešania privedieme k varu.
5. Pomalým varením docielime požadovanú hustotu a rôsolovitosť džemu. Neustále miešame.
6. Hustotu si môžeme overiť tak, že odoberieme 1 polievkovú lyžicu na čistý tanierik a nakláňaním zmes prelievame po tanieriku.
7. Po dosiahnutí požadovanej hustoty (trvalo to približne 35 minút) zlejeme džem späť do jedného hrnca a rozmixujeme ho ponorným mixérom. Môžeme odstaviť zo sporáku.
8. Ešte horúci džem nakladáme do dôkladne umytých a odkvapkaných fľaštičiek.
9. Zatvoríme viečkom a fľaštičky postavíme hore dnom. Necháme vychladnúť.

## Poznámky

- zmes by bolo vhodné rozmixovať ihneď po pridaní nastrúhaných jabĺk ?
- postačuje variť kratšie -- 20 minút ?
