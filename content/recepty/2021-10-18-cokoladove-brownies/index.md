---
title: "Čokoládové brownies"
date: 2021-10-18T20:17:28+02:00
draft: false
description: Grandiózny čokoládový koláč, v ktorom sa snúbi chuť čokolády, kávy a soli.
type: posts
tags:
  - Čokoláda
  - Vajcia
categories:
  - Recepty
toc: false
featuredImg: cokoladove-brownies-03.webp
images:
  - /recepty/2021-10-18-cokoladove-brownies/cokoladove-brownies-01.webp
  - /recepty/2021-10-18-cokoladove-brownies/cokoladove-brownies-02.webp
  - /recepty/2021-10-18-cokoladove-brownies/cokoladove-brownies-03.webp
---

Grandiózny čokoládový koláč, v ktorom sa snúbi chuť čokolády, kávy a soli.

## Suroviny

- čokoláda (70%) -- 240 g
- kakao -- 25 g
- káva instantná -- 1 kl
- maslo -- 280 g
- kryštálový cukor -- 400 g
- hnedý cukor -- 100 g
- vanilková esencia -- 2 kl
- soľ -- 2 kl
- vajcia -- 6 ks
- múka hladká -- 120 g
- kakao -- 50 g
- hrubozrnná soľ -- 1 pl

## Postup
 1. Do väčšej misy nalámeme čokoládu na menšie kúsky.
 2. Pridáme časť (25 g) preosiateho kakaa a instantnú kávu.
 3. V kastróliku rozpustíme maslo a také horúce hneď vlejeme do misy s nalámanou čokoládou, miešame až pokiaľ sa čokoláda úplne nerozpustí.
 4. V inej mise zmiešame oba cukre, vanilkovú esenciu, soľ aj vajcia.
 5. Zmes šľaháme mixérom aspoň 10 minút.
 6. Pridáme mierne vychladenú (maximálne 40 °C), ale furt tekutú čokoládovú zmes a pokračujeme v šľahaní mixérom, aby sa zložky dôkladne prepojili.
 7. Nakoniec pridáme preosiatu múku a druhú časť (50 g) preosiateho kakaa, toto už zapracujeme do zmesi len ručne.
 8. Tekutú zmes vylejeme na plech s vyloženým papierom na pečenie.
 9. Plech vložíme do stredu rúry vyhriatej na 180 °C a pečieme 20 minút.
 10. Vyberieme plech z rúry a buchneme ním zo dva razy o zem. Povrch koláču by mal popraskať. Môžeme na popraskaný povrch rozsypať hrubozrnnú soľ.
 11. Vložíme naspäť do rúry a pečieme ešte zo 15 minút. Môžeme testovať pomocou špajle, no tá musí teraz zostať mierne vlhká akoby karamelová. Toto je asi jediný koláč, pri ktorom nechceme, aby sa zvnútra úplne prepiekol. Naopak, zvnútra má ostať šťavnatý nie suchý.
 12. Po upečení vyberieme plech z rúry a necháme kompletne vychladnúť. Pokiaľ úplne nevychladne nebude sa dať krájať.
 13. Nakoniec koláč vyberieme pomocou trčiacich okrajov papieru na pečenie z plechu a môžeme ho rozrezať na požadované kúsky.

## Poznámky

- inšpiráciou mi bol neskutočne podrobný a vyčerpávajúci výklad a recept v jednom o [príprave brownies](https://www.buzzfeed.com/marietelling/heres-exactly-how-to-make-the-best-brownies-of-your-life)

---

![Čokoládové brownies po upečení](cokoladove-brownies-01.webp "Čokoládové brownies po upečení (autor: zwieratko, 2021)")

---

![Čokoládové brownies - rez](cokoladove-brownies-02.webp "Čokoládové brownies - rez (autor: zwieratko, 2021)")

---

![Čokoládové brownies](cokoladove-brownies-03.webp "Čokoládové brownies (autor: zwieratko, 2021)")