---
title: "Linecké koláčiky"
date: 2021-12-11T14:45:32+01:00
draft: false
description: Typické krehké vianočné pečivo, z múky, tuku, cukru a vaječných žĺtkov, zložené z dvoch kúskov zlepených džemom.
type: posts
tags:
  - Vianoce
  - Vanilka
  - Múka
  - Vaječný žĺtok
categories:
  - Recepty
toc: false
featuredImg: linecke-kolaciky-03.webp
images:
  - /recepty/2021-12-11-linecke-kolaciky/linecke-kolaciky-01.webp
  - /recepty/2021-12-11-linecke-kolaciky/linecke-kolaciky-02.webp
  - /recepty/2021-12-11-linecke-kolaciky/linecke-kolaciky-03.webp
---

Typické krehké vianočné pečivo, z múky, tuku, cukru a vaječných žĺtkov, zložené z dvoch kúskov zlepených džemom.

## Suroviny

- hladká múka -- 300 g / 375 g
- rastlinný tuk „Hera“ -- 200 g / 250 g
- práškový cukor -- 100 g / 125 g
- vaječné žĺtky -- 2 ks
- citrónová kôra sušená -- 2 kl
- pomarančová kôra sušená -- 2 kl
- vanilkový cukor -- 1 ks
- vanilínový cukor -- 1 ks
- prášok do pečiva -- 1 ks

## Postup

1. Do misy preosejeme hladkú múku.
2. Postupne pridáme všetky suché ingrediencie: preosiaty cukor, citrónovú kôru, vanilkový aj vanilínový cukor a prášok do pečiva. Zmes dôkladne premiešame.
3. Ďalej do zmesi pridáme rozkrájanú, zmäknutú Heru a rukou začneme miesiť.
4. Po chvíľke miesenia pridáme ešte rozšľahané vaječné žĺtky a pokračujeme v miesení rukou až pokiaľ sa jednotlivé zložky úplne neprepoja a nevznikne vcelku lepivé cesto. Zvyšné vaječné bielky môžeme použiť na prípravu ľahučkých [snehových pusiniek](/recepty/2021-12-10-snehove-pusinky/)
5. Po dôkladnom vymiesení preložíme cesto do fólie a odložíme do chladničky kľudne aj na noc.
6. Na pomúčenej doske necháme cesto chvíľu oteplieť, len tak aby pri vaľkaní na okrajoch nepraskalo.
7. Cesto vyvaľkáme tak na hrúbku približne 3 až 5 milimetrov. Snažíme sa, aby malo rovnakú hrúbku po celej ploche.
8. Vykrajujeme z neho rôzne tvary podľa potreby, zvyčajne jedna polovica vykrojených tvarov je bez otvoru v prostriedku. Tá druhá polovica môže mať otvor v strede, pôjde na vrch koláčiku. Ukladáme ich na plech s papierom na pečenie. Nechávame medzi nimi dostatok miesta, pri pečeni sa mierne zväčšia.
9. Plech dáme piecť do rúry vyhriatej na 200 °C, pečieme 11 až 12 minút.
10. Po dopečení ich preložíme na taniere, časť koláčikov s otvorom môžeme poprášiť práškovým cukrom, necháme úplne vychladnúť.
11. Koláčik bez otvoru (spodná časť) natrieme obľúbeným kyselkavým džemom, najlepší je samozrejme domáci [ríbezľový džem](/recepty/2020-06-01-ribezlovy-dzem/) a na vrch položíme časť s otvorom, ktorá je už posypaná práškovým cukrom a je to, máme linecký koláčik.
12. Odkladáme ich do uzatvárateľnej nádoby, najlepšie sú až za pár dní, keď sa prepoja chute pečiva a džemu. Linecké koláčiky postupne zmäknú a stanú sa krehkými.

## Poznámky

- z uvedeného množstva surovín vzniklo cesto postačujúce na výrobu 62 ks koláčikov, z ktorých je možné vyrobiť 31 lineckých koláčikov (17ks okrúhlych a 14ks v tvare srdca)
- rok 2022: z uvedeného navýšeného množstva surovín vzniklo 875 g cesta postačujúceho na výrobu 94 ks pečiva, z ktorých sme nalepili 25 ks okrúhlych a 22 ks koláčikov v tvare srdca

---

![Linecké koláčiky - pred pečením](linecke-kolaciky-01.webp "Linecké koláčiky - pred pečením (autor: zwieratko, 2021)")

---

![Linecké koláčiky - výroba](linecke-kolaciky-02.webp "Linecké koláčiky - výroba (autor: zwieratko, 2021)")

---

![Linecké koláčiky](linecke-kolaciky-03.webp "Linecké koláčiky (autor: zwieratko, 2021)")
