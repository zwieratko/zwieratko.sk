---
title: "Ríbezľovo-malinový džem"
date: 2020-06-01T10:33:11+02:00
draft: false
description: Lahodný domáci džem aj sladký, aj mierne kyselkavý, voňajúci po viničkách a malinách, jednoducho fantastický.
type: posts
tags:
  - Ríbezle
  - Viničky
  - Džem
categories:
  - Recepty
toc: true
featuredImg: ribezlovo-malinovy-dzem.webp
images:
  - /recepty/2020-06-01-ribezlovy-dzem/ribezlovo-malinovy-dzem.jpg
---

Lahodný domáci džem aj sladký, aj mierne kyselkavý, voňajúci po viničkách a malinách, jednoducho fantastický.

## Suroviny

- ríbezle červené -- 1,7 kg
- maliny -- 0,5 kg
- kryštálový cukor -- 1,5 kg
- kyselina citrónová -- 1 kl

## Postup

1. Ríbezle a maliny opláchneme a odstránime lístočky aj poškodené časti strapcov a plodov.
2. Lisovaním získame ríbezľovo-malinovú šťavu. Z 2,2 kg ovocia sme získali približne 1,6 litra šťavy. Lisovať môžeme ručne, cez gázu či tenučkú pančuchu alebo aj mechanicky v lise.
3. Do vylisovanej šťavy pridáme cukor, občas zamiešame a čakáme dokedy sa všetok nerozpustí. Môže to trvať aj niekoľko hodín.
4. Po úplnom rozpustení cukru zmes rozdelíme do viacerých hrncov a za stáleho miešania privedieme k varu.
5. Pomalým varením docielime požadovanú hustotu džemu. Neustále miešame.
6. Hustotu si môžeme overiť tak, že odoberieme 1 polievkovú lyžicu na čistý tanierik a nakláňaním zmes prelievame po tanieriku.
7. Po dosiahnutí požadovanej hustoty (trvalo to približne 20 minút) zlejeme džem do jedného hrnca, pridáme kyselinu citrónovú a poriadne premiešame. Môžeme odstaviť zo sporáku.
8. Ešte horúci džem nakladáme do dôkladne umytých a odkvapkaných fľaštičiek.
9. Zatvoríme viečkom a fľaštičky postavíme hore dnom. Necháme vychladnúť.

## Poznámky

Pri najbližšej výrobe džemu musíme:

- znížiť množstvo cukru na maximálne 30-40 % hmotnosti vylisovanej šťavy
- kyselinu citrónovú nahradiť šťavou z citrónu alebo limetky

Množstvo pektínu v rôznych plodoch:

- [pickyourown.org](https://www.pickyourown.org/pectin_levels_in_fruit.php)
- [thespruceeats.com](https://www.thespruceeats.com/high-and-low-pectin-fruit-1327800)
- [fannyzanotti.com](https://fannyzanotti.com/sugar-acid-and-pectin-content-of-fruits/)

## Historické dáta

surovina / várka | 2019a | 2019b | 2020
:---:|:---:|:---:|:---:
surové ovocie | 2,2 kg | 1,7 kg | 2,16 kg
vylisovaná šťava | 1,6 l | 1,2 l | 1,45 l
šťava vs ovocie | 73 % | 71 % | 67 %
kryštálový cukor | 1,5 kg | 1,16 kg | 1,36 kg
cukor vs ovocie | 45 % | 68 % | 63 %
**cukor vs šťava** | **94 %** | **97 %** | **94 %**

---

surovina / várka | 2021a | 2021b
:---:|:---:|:---:
surové ovocie | 2,0 kg | 1,82 kg
vylisovaná šťava | 1,44 kg | 1,26 kg
šťava vs ovocie | 72,0 % | 69,4 %
kryštálový cukor | 1,0 kg | 0,46 kg
cukor vs ovocie | 50 % | 25 %
**cukor vs šťava** | **69,4 %** | **36,2 %**

---

![Červené ríbezle](ribezlovo-malinovy-dzem.jpg "Červené ríbezle (autor: zwieratko, 2021)")
