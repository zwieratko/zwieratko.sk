---
title: "Jahodový džem"
date: 2021-06-12T22:15:43+02:00
draft: false
description: Poctivý jednodruhový džem z jahôd s jemným vanilkovým nádychom.
type: posts
tags:
  - Jahody
  - Džem
categories:
  - Recepty
toc: false
#featuredImg: ...webp
#images:
#  - /recepty/...
---

Poctivý jednodruhový džem z jahôd s jemným vanilkovým nádychom.

## Suroviny

- jahody -- 1071 g
- kryštálový cukor -- 202 g
- vanilínový cukor -- 1 ks
- vanilkový cukor -- 2 ks
- kyselina citrónová -- 1/2 kl

## Postup

1. Jahody dôkladne opláchneme, odstránime poškodené časti, odstopkujeme a pokrájame na drobné kúsky.
2. Zmiešame si všetky cukry. Rozkrájané jahody presypeme do hrnca po častiach striedavo s cukrom. Odložíme do chladničky na 24 hodín.
3. Vzniknutú jahodovo cukrovú hmotu dôkladne premiešame a dáme variť, stále miešame, postupne plameň / ohrev nastavíme tak aby jahodová zmes len veľmi pomaly vrela.
4. Pozvoľným varením docielime požadovanú hustotu džemu. Neustále miešame.
5. Hustotu si môžeme overiť tak, že odoberieme 1 polievkovú lyžicu na čistý tanierik a nakláňaním zmes prelievame po tanieriku.
6. Po dosiahnutí požadovanej hustoty (trvalo to približne 45 minút) pridáme kyselinu citrónovú a poriadne premiešame. Môžeme odstaviť zo sporáku.
7. Ešte horúci džem nakladáme do dôkladne umytých a odkvapkaných fľaštičiek.
8. Zatvoríme viečkom a fľaštičky postavíme hore dnom. Necháme vychladnúť.

## Poznámky

- pri dostatočne sladkých jahodách je možné ešte znížiť množstvo pridávaného cukru
