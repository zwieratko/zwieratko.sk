---
title: "Pikantná papriková pomazánka"
date: 2021-09-06T10:46:18+02:00
draft: false
description: Zeleninová nátierka s výraznou ale príjemnou štipľavo paprikovou príchuťou a nádhernou oranžovou farbou.
type: posts
tags:
  - Paprika
categories:
  - Recepty
toc: false
featuredImg: pikantna-paprikova-pomazanka.webp
images:
  - /recepty/2021-09-06-pikantna-paprikova-pomazanka/pikantna-paprikova-pomazanka.jpg
---

Zeleninová nátierka s výraznou ale príjemnou štipľavo paprikovou príchuťou a nádhernou oranžovou farbou.

## Suroviny

- kapia -- 1,2 kg
- paradajky -- 0,3 kg
- cibuľa -- 0,4 kg
- cesnak -- 5 strúčikov
- feferón -- 5 ks (podľa pálivosti)
- cukor kryštálový -- 50 (~~100~~) g
- soľ -- 1 pl
- ocot -- 100 (~~150~~) ml
- olej -- 100 ml

## Postup

1. Pripravíme si dostatočné množstvo fľaštičiek a vrchnákov na zaváranie. Fľaštičky poriadne umyjeme a necháme odkvapkať, vrchnáky môžeme po umytí ešte aj vyvariť.
2. Všetku zeleninu opláchneme a očistíme.
3. Z paradajok vyrežeme vnútornú časť stonky, rozkrájame ich na malé kúsky.
4. Paradajky vložíme do kastrólika, prikryjeme a na miernom plameni dusíme aspoň 10 minút.
5. Udusené paradajky preložíme do sita a vareškou prepasírujeme paradajkovú šťavu do misky.
6. Z ostatnej zeleniny odstránime poškodené a nepotrebné časti. Z papriky a feferónov odstránime aj semienka. Pokrájame ju na menšie kúsky.
7. Do hrnca dáme pokrájanú zeleninu, prilejeme olej, ocot, paradajkovú šťavu, prisypeme cukor a soľ, privedieme k varu.
8. Za občasného premiešania prikryté dusíme aspoň 1 hodinu.
9. Priebežne ochutnávame, môžeme doladiť na požadovanú chuť soľou, cukrom či octom, prípadne dodať ešte feferónky alebo čili.
10. Ponorným mixérom rozmixujeme na úplne hladkú, svetlo oranžovú, nie veľmi hustú pomazánku. Odkryté dusíme za stáleho miešania ďalšie 3 minútky.
11. Ešte vriacu nátierku nakladáme do odkvapkaných zaváracích fľaštičiek tesne pod okraj, zatvoríme vrchnákom.
12. Odkladáme hore dnom na stôl, necháme vychladnúť. Potom môžeme odkladať už normále dnom dole do špajze.

## Poznámky

- pri zozname surovín sú v zátvorkách uvedené aj pôvodné množstvá
- paprika v neočistenom stave mala 1351 a 1410 g, po odstránení jadrovníka a nakrájaní -- 1131 a 1220 g
- paradajky v neočistenom stave mali 240 a 359 g, po očistení a nakrájaní -- 228 a 334 g
- cibuľa v neočistenom stave mala 534 g, po očistení a nakrájaní -- 455 g
- z uvedeného množstva surovín je možné vyrobiť 6 -- 7 ks 2-decových fľaštičiek

---

![Pikantná papriková pomazánka](pikantna-paprikova-pomazanka.jpg "Pikantná papriková pomazánka (autor: zwieratko, 2021)")
