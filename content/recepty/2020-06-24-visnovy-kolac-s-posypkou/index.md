---
title: "Višňový koláč s posýpkou"
date: 2020-06-24T13:15:44+02:00
draft: false
description: Tradičný koláč z kysnutého cesta s vykôstkovanými višňami a posýpkou.
type: posts
tags:
  - Višne
  - Kysnuté cesto
  - Múka
  - S posýpkou
categories:
  - Recepty
toc: false
featuredImg: kolac-s-posypkou-900px.webp
images:
  - /recepty/2020-06-24-visnovy-kolac-s-posypkou/kolac-s-posypkou-1200px.jpg
---

Tradičný koláč z kysnutého cesta s vykôstkovanými višňami a posýpkou.

## Suroviny

### Kvások

- mlieko -- 200 ml
- cukor kryštálový -- 1 pl
- droždie -- 1 ks

### Cesto

- hladká múka 00 -- 400 g
- cukor kryštálový -- 50 g
- vajíčko -- 1 ks
- olej -- 60 ml
- soľ
- višne vykôstkované -- 650 g

### Posýpka

- hrubá múka -- 100 g
- cukor kryštálový -- 100 g
- maslo -- 100 g
- cukor vanilínový -- 1 ks
- cukor vanilkový -- 1 ks

## Postup

1. Pripravíme si kvások. Do mierne ohriateho mlieka pridáme cukor a rozdrobíme droždie. Necháme pracovať.
2. Do misy si preosejeme múku, pridáme štipku soli a cukor. Suchú zmes zľahka premiešame. Pridáme vajíčko, olej a kvások. Dôkladne premiešame a miesime aspoň 10 minút. Toto cesto nemusí byť taká tuhé a gumové ako napríklad na osie hniezda, môže byť trošičku redšie.
3. Misu s cestom prikryjeme utierkou a dáme kysnúť na teplé miesto na 40--45 minút.
4. Vykysnuté cesto vyklopíme rovno na plech. Rukami ho roztlačíme rovnomerne po celej ploche plechu.
5. Na vrch cesta ukladáme vykôstkované, rozpolené višne, dužinou dole. Len úplne zľahka zatlačíme do cesta. Ukladáme na husto, ovocie sa môže dotýkať.
6. Pripravíme si posýpku. V myse si zmiešame múku, cukor aj oba vanilkové a pridáme mäkké maslo. Rukami rozmrvíme a rozložíme na vrch višní.
7. Rúru predhrejeme na 200°C, vložíme plech a pečieme 18 až 20 minút.

---

![Višňový koláč s posýpkou](kolac-s-posypkou-1200px.jpg "Koláč s posýpkou (autor: zwieratko, 2020)")
