---
title: "Bábovka z prepeličích vajec"
date: 2023-08-05T16:09:23+02:00
draft: false
description: Klasická jemná bábovka s citrónovo-vanilkovou príchuťou z netradičných prepeličích vajíčok.
type: posts
tags:
  - Piškóta
  - Vajcia
  - Prepeličie vajcia
categories:
  - Recepty
toc: false
featuredImg: babovka-z-prepelicich-vajec-03.webp
images:
  - /recepty/2023-08-05-babovka-z-prepelicivh-vajec/babovka-z-prepelicich-vajec-01.webp
  - /recepty/2023-08-05-babovka-z-prepelicivh-vajec/babovka-z-prepelicich-vajec-02.webp
  - /recepty/2023-08-05-babovka-z-prepelicivh-vajec/babovka-z-prepelicich-vajec-03.webp
---

Klasická jemná bábovka s citrónovo-vanilkovou príchuťou z netradičných prepeličích vajíčok.

## Suroviny

- prepeličie vajcia -- 30 ks
- kryštálový cukor -- 6 pl
- vanilkový cukor -- 1 ks
- vanilínový cukor -- 1 ks
- teplá voda -- 6 pl
- rastlinný olej -- 2 pl
- múka polohrubá -- 6 pl
- prášok do pečiva -- 1 ks
- citrónová kôra -- 1 kl

## Postup

1. Do väčšej misy si pripravíme kryštálový, vanilkový aj vanilínový cukor.
2. Opatrne rozklepneme prepeličie vajíčka a pokúsime sa oddeliť vaječný žĺtok, pridávame ho do misy s cukrom. Vaječné bielky dávame do inej misy.
3. K zmesi cukru a prepeličích žĺtkov pridáme ešte vodu a olej a začneme zľahka šľahať až pokiaľ sa kryštálový cukor úplne nerozpustí.
4. Za stáleho šľahania po častiach pridávame pripravenú zmes preosiatej múky, bezfosfátového prášku do pečiva a sušenej citrónovej kôry. Vznikne hmota podobné cestu na palacinky.
5. V ďalšej miske si vyšľaháme vaječné bielky so soľou. Mal by vzniknúť vcelku tuhý sneh.
6. Sneh z vaječných bielkov pridávame po častiach ku zmesi z vaječných žĺtkov a pozvoľna miešame, ale už len ručne.
7. Vzniknuté piškótové cesto nalejeme do bábovkovej formy vymastenej maslom a vysypanej polohrubou múkou. Nakoniec formou ľahko buchneme o tvrdý podklad.
8. Rúru predhrejeme na 150 °C, vložíme do stredu bábovkovú formu a teploty zvýšime na 200 °C. Podľa možnosti už rúru neotvárame. Pečieme aspoň 20 minút. Či už je bábovka dostatočne prepečená skúšame tradične pomocou špajle.
9. Po dopečení vyklopíme bábovku na tanier, môžeme posypať preosiatym práškovým cukrom.

## Poznámky

- 1 prepeličie vajce malo priemernú hmotnosť 13 g
- ak počítam, že 1 slepačie má približne 63 g (M/L), tak potom 30 prepeličích je približne 6 slepačích vajec 

---

![Bábovka z prepeličích vajec - pred pečením](babovka-z-prepelicich-vajec-01.webp "Bábovka z prepeličích vajec - pred pečením (autor: zwieratko, 2023)")

---

![Bábovka z prepeličích vajec 02](babovka-z-prepelicich-vajec-02.webp "Bábovka z prepeličích vajec 02 (autor: zwieratko, 2023)")

---

![Bábovka z prepeličích vajec 03](babovka-z-prepelicich-vajec-03.webp "Bábovka z prepeličích vajec 03 (autor: zwieratko, 2023)")
