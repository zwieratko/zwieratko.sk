---
title: "Tvarohový koláč"
date: 2019-12-10T15:42:14+01:00
draft: false
description: Jednoduchý a skoro diétny :) koláč s nízkym obsahom múky a cukru.
type: posts
tags:
  - Tvaroh
  - Krupica
categories:
  - Recepty
toc: false
---

Jednoduchý a skoro diétny :) koláč s nízkym obsahom múky a cukru.

## Suroviny

- sušené hrozienka -- 100 g
- tuzemský rum -- 1 dl
- kukuričný škrob -- 1 pl
- jemný tvaroh -- 500 g
- vajíčko -- 3 ks
- krupica -- 3 pl
- cukor kryštálový -- 3 pl
- vanilkový cukor -- 1 ks
- prášok do pečiva -- 1 ks
- soľ

## Postup

1. Deň vopred si sušené hrozienka viac krát opláchneme v teplej vode a na noc naložíme do rumu.
2. Oddelíme si žĺtka a bielky z vajíčok.
3. Z vaječných bielkov a štipky soli si ušľaháme tuhý sneh. Odložíme na bok.
4. V hlbokom tanieri si zmiešame krupicu, cukor, vanilkový cukor a prášok do pečiva.
5. V miske si premiešame tvaroh a žĺtky, pridáme suchú zmes a poriadne vymiešame dokiaľ sa všetko nespojí.
6. Po častiach pridávame vyšľahaný sneh, miešame už len zľahka.
7. Namočené hrozienka precedíme a obalíme v škrobe, takto ich jemne primiešame do zmesi.
8. Zmes vylejeme do okrúhlej tortovej formy (priemer 28cm), ktorú sme vymastili aj pomúčili a necháme 10 minút odstáť.
9. Dáme piecť do rúry vyhriatej na 180--200 °C na 35--40 minút.
