---
title: "Ražné banánové muffiny"
date: 2021-06-25T07:59:56+02:00
draft: false
description: Muffiny z celozrnnej ražnej múky s čokoládovo-banánovou príchuťou.
type: posts
tags:
  - Muffiny
  - Ražná múka
  - Celozrnná múka
  - Banány
categories:
  - Recepty
toc: false
featuredImg: razne-bananove-muffiny-02.webp
images:
  - /recepty/2021-06-25-bananove-muffiny/razne-bananove-muffiny-01.jpg
  - /recepty/2021-06-25-bananove-muffiny/razne-bananove-muffiny-02.jpg
---

Muffiny z celozrnnej ražnej múky s čokoládovo-banánovou príchuťou.

## Suroviny

( 1 hrnček = 250 ml )

- celozrnná ražná múka -- 2 hrnčeky
- bezfosfátový kypriaci prášok -- 1 ks
- sóda bikarbóna -- 1 kl
- kakao -- 1 pl
- citrónová kôra -- 1 kl
- vajcia -- 2 ks
- soľ
- banány dozreté -- 3 ks
- vanilkový cukor -- 1 ks
- vanilínový cukor -- 1 ks
- vanilkový extrakt -- 1 kl
- acidofilné mlieko / kefír -- 1 hrnček
- arašidové maslo -- 2 pl
- čokoláda (60-70%) -- 80 g

## Postup

1. V mise premiešame všetky suché suroviny, teda: múku, kypriaci prášok, sódu, preosiate kakao a citrónovú kôru.
2. Oddelíme si vaječné bielka a so štipkou soli z nich vyšľaháme tuhý sneh.
3. V inej mise spojíme zase postupne mokré suroviny. Najskôr si v nej vidličkou rozpučíme banány, pridáme vaječné žĺtky, kyslé mlieko, arašidové maslo aj vanilkové cukre a esenciu a dôkladne ich spolu premiešame.
4. Do misy s vymiešanými mokrými surovinami prisypeme suché a miešame až pokým sa všetko poriadne neprepojí, vznikne kašovitá hmota. Do nej už len zľahka zapracujeme vaječný sneh.
5. Do formy na pečenie muffinov poukladáme papierové košíčky a do nich naberačkou nakladáme približne rovnaké množstvo cesta, tak aby košíčky neboli úplne plné po okraj. Je možné použiť aj silikónové formičky na muffiny.
6. Do jednotlivých košíčkov vložíme kúsky nalámanej čokolády.
7. Pečieme v rúre predhriatej na 200 °C 30 minút.

## Poznámky

- z uvedeného množstva vzniklo až 15 muffinov
- papierové košíčky sa na tento recept absolútne neosvedčili, je skoro až nemožné vybrať koláčik po upečení z papiera
- naopak veľmi sa osvedčili silikónové košíčky na muffiny, s vyberaním nie je žiadny problém

---

![Ražné banánové muffiny - pred pečením](razne-bananove-muffiny-01.jpg "Pred pečením (autor: zwieratko, 2021)")

---

![Ražné banánové muffiny](razne-bananove-muffiny-02.jpg "Ražné banánové muffiny (autor: zwieratko, 2021)")
