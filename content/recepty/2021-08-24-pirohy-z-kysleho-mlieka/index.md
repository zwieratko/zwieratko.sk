---
title: "Pirohy z kyslého mlieka"
date: 2021-08-24T15:00:39+02:00
draft: false
description: Tradičné rusínske pirohy z cesta s kyslým mliekom, plnené kapustou, tvarohom alebo zemiakmi s bryndzou.
type: posts
tags:
  - Kyslé mlieko
  - Múka
categories:
  - Recepty
toc: false
featuredImg: pirohy-z-kysleho-mlieka-04.webp
images:
  - /recepty/2021-08-24-pirohy-z-kysleho-mlieka/pirohy-z-kysleho-mlieka-01.jpg
  - /recepty/2021-08-24-pirohy-z-kysleho-mlieka/pirohy-z-kysleho-mlieka-02.jpg
  - /recepty/2021-08-24-pirohy-z-kysleho-mlieka/pirohy-z-kysleho-mlieka-03.jpg
  - /recepty/2021-08-24-pirohy-z-kysleho-mlieka/pirohy-z-kysleho-mlieka-04.jpg
---

Tradičné rusínske pirohy z cesta s kyslým mliekom, plnené kapustou, tvarohom alebo zemiakmi s bryndzou.

## Suroviny

surovina | na 20 ks | na 80 ks
:---:|:---:|:---:
kyslé mlieko | 25 ml | 100 ml
jogurt | 62 ml | 250 ml
vajcia | 1/4 ks | 1 ks
olej | 0,5 pl | 2 pl
hladká múka | 100 g | 400 g
soľ | 1/8 kl | 1/2 kl
sóda bikarbóna | 1/4 kl | 1 kl
cukor | 1/4 kl | 1 kl

## Postup

1. V nádobe dôkladne vymiešame všetky tekuté suroviny: kyslé mlieko, jogurt, vajce a olej.
2. Do misy preosejeme múku, pridáme soľ, sódu a cukor, premiešame.
3. K múke prilejeme zmes tekutých surovín a rukou vypracujeme lepivé cesto. Má držať pokope, byť vláčne, gumové a zároveň lepkavé.
4. Cesto necháme chvíľu odpočívať. Medzi tým si pripravíme náplň:
    - na drobno pokrájaná surová kyslá kapusta
    - dochutený slaný tvaroh
    - dochutená bryndza
    - v šupke uvarené, rozpučené a dochutené zemiaky
    - alebo ich kombinácie
5. Odpočinuté cesto preložíme na pomúčenú dosku, rozvaľkáme ho na hrúbku približne pol centimetra.
6. Nástrojom vykrajujeme kruhy, ktoré potom v opačnej časti nástroja plníme plnkou a zlepujeme.
7. Zlepené pirohy vkladáme do rozpáleného oleja, vyprážame z oboch strán do zhnednutia.

## Poznámky

- pri výrobe menšieho množstvá je možné slepačie vajíčko nahradiť prepeličím
- pirohy je možné okrem vyprážania aj piecť v rúre

---

![Pirohy z kyslého mlieka - rozvaľkané cesto](pirohy-z-kysleho-mlieka-01.jpg "Rozvaľkané cesto (autor: zwieratko, 2021)")

---

![Pirohy z kyslého mlieka - plnenie pirohu](pirohy-z-kysleho-mlieka-02.jpg "Plnenie pirohu (autor: zwieratko, 2021)")

---

![Pirohy z kyslého mlieka - vyprážanie pirohov](pirohy-z-kysleho-mlieka-03.jpg "Vyprážanie pirohov (autor: zwieratko, 2021)")

---

![Pirohy z kyslého mlieka](pirohy-z-kysleho-mlieka-04.jpg "Pirohy z kyslého mlieka (autor: zwieratko, 2021)")
