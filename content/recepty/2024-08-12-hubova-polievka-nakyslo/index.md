---
title: "Hubová polievka nakyslo"
date: 2024-08-12T21:36:50+02:00
draft: false
description: Poctivá a sýta polievka zo sušených húb, fazule a zemiakov, dochutená júškou presne tak, ako ju máme radi.
type: posts
tags:
  - Polievka
  - Huby
  - Fazuľa
  - Jucha
categories:
  - Recepty
toc: false
featuredImg: hubova-polievka-na-kyslo.webp
images:
 - /recepty/2024-08-12-hubova-polievka-nakyslo/hubova-polievka-na-kyslo.webp
---

Poctivá a sýta polievka zo sušených húb, fazule a zemiakov, dochutená júškou presne tak, ako ju máme radi.

## Suroviny

- olej -- 2 pl
- maslo
- cibuľa -- 1 ks
- cesnak -- 3-5 strúčikov
- soľ
- mleté čierne korenie -- 1/3 kl
- drvená rasca -- 1 kl
- mletá červená paprika -- 1 kl
- huby
- zemiaky (stredné) -- 3 ks
- bobkov list
- nové korenie celé
- čierne korenie celé
- fazuľa (veľká biela)
- jucha z kyslej kapusty

## Postup

1. Na rozohriatej zmesi oleja a masla speníme a zľahka opražíme na drobno pokrájanú cibuľu.
2. Trochu osolíme a okoreníme a pridáme cesnak rozotretý zo soľou.
3. Pridáme drvenú rascu a ďalej pražíme.
4. Ďalej pridáme mletú červenú papriku, dôkladne premiešame a hneď pridáme aj čerstvé nakrájané alebo vopred namočené sušené huby podľa chuti. Niekoľko minút takto pokračujeme v pražení, občas premiešame.
5. Zemiaky očistíme, opláchneme a nakrájame na drobné kocky, pridáme ku opraženým hubám aj s požadovaným množstvom vody plus bobkov list a celé nové aj čierne korenie. Privedieme k varu a za občasného premiešania varíme prikryté 10 až 12 minút, pokiaľ zemiaky nezmäknú.
6. Na zaver pridáme vopred uvarenú veľkú bielu fazuľu (alebo z konzervy) a jušku (šťava) z kyslej kapusty, prikryté necháme zovrieť a povaríme už len pár minút. Dochutíme soľou a korením.

---

![Hubová polievka nakyslo](hubova-polievka-na-kyslo.webp "Hubová polievka nakyslo (autor: zwieratko, 2024)")
