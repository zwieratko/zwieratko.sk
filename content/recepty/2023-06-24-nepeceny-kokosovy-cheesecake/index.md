---
title: "Nepečený kokosovo-vanilkový cheesecake"
date: 2023-06-24T20:51:01+02:00
draft: false
description: Nepečený vanilkový cheesecake s mierne kokosovou príchuťou, neskutočne nadýchaný, hriešne nezdravý no mimoriadne návykový.
type: posts
tags:
  - Kokos
  - Vanilka
  - Mascarpone
  - Bez pečenia
categories:
  - Recepty
toc: false
featuredImg: nepeceny-vanilkovo-kokosovy-cheescake-02.webp
images:
  - /recepty/2023/06/nepeceny-kokosovo-vanilkovy-cheesecake/nepeceny-vanilkovo-kokosovy-cheescake-01.webp
  - /recepty/2023/06/nepeceny-kokosovo-vanilkovy-cheesecake/nepeceny-vanilkovo-kokosovy-cheescake-02.webp
  - /recepty/2023/06/nepeceny-kokosovo-vanilkovy-cheesecake/nepeceny-vanilkovo-kokosovy-cheescake-03.webp
---

Nepečený vanilkový cheesecake s mierne kokosovou príchuťou, neskutočne nadýchaný, hriešne nezdravý no mimoriadne návykový.

## Suroviny

- maslové sušienky -- 200 g
- maslo -- 50 g
- smotana šľahačková 33% -- 500 ml
- vanilínový cukor -- 20 g
- vanilkový cukor -- 16 g
- syr „Mascarpone“ -- 500 g
- cukor práškový -- 100 g
- čokoláda biela -- 200 g
- kokos sušený strúhaný - 50 g

## Postup

1. Vo vodnom kúpeli si rozpustíme na kúsky nalámanú bielu čokoládu. Po úplnom rozpustení, necháme chladnúť, no nesmie zatuhnúť.
2. Maslové sušienky rozdrvíme v mixéry alebo ručne na drobno. Prilejeme k nim roztopené maslo a ešte chvíľu mixujeme.
3. Sušienkovú hmotu vysypeme do tortovej formy vystlanej papierom na pečenie, uhladíme a napríklad pohárom s plochým dnom poriadne po celej ploche utlačíme. Odložíme do chladničky.
4. V ďalšej, podľa možnosti vychladenej miske zmiešame šľahačkovú smotanu a jedno balenie vanilínového cukru. Začneme šľahať.
5. Ešte pred úplným vyšľahaním pridávame po častiach krémový syr a ďalej šľaháme, Mascarpone aj šľahačka sa musia prepojiť na hladkú, krémovú hmotu.
6. Ďalej pridáme preosiaty práškový cukor a aj po jednom balení vanilkového a vanilínového cukru.
7. Za stáleho šľahania po častiach pridávame ešte roztopenú bielu čokoládu.
8. Na koniec pridáme aj sušený strúhaný kokos. Mal by vzniknúť kompaktný ale nadýchaný biely krém.
9. Vyšľahaný krém vylejeme do tortovej formy na sušienkový korpus, uhladíme, zarovnáme a odložíme na noc do chladničky.

---

![Nepečený kokosovo-vanilkový cheesecake 01](nepeceny-vanilkovo-kokosovy-cheescake-01.webp "Nepečený kokosovo-vanilkový cheesecake 01 (autor: zwieratko, 2023)")

---

![Nepečený kokosovo-vanilkový cheesecake 02](nepeceny-vanilkovo-kokosovy-cheescake-02.webp "Nepečený kokosovo-vanilkový cheesecake 02 (autor: zwieratko, 2023)")

---

![Nepečený kokosovo-vanilkový cheesecake 03](nepeceny-vanilkovo-kokosovy-cheescake-03.webp "Nepečený kokosovo-vanilkový cheesecake 03 (autor: zwieratko, 2023)")