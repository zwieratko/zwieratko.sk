---
title: "Zeleninové kari"
date: 2021-06-23T11:39:11+02:00
draft: false
description: Príjemne pikantné a hrejivé bezmäsité kari z dostupnej sezónnej zeleniny.
type: posts
tags:
  - Zelenina
  - Kari
  - Bezmäsité jedlo
categories:
  - Recepty
toc: false
featuredImg: zeleninove-kari-01.webp
images:
  - /recepty/2021-06-23-zeleninove-kari/zeleninove-kari-01.jpg
  - /recepty/2021-06-23-zeleninove-kari/zeleninove-kari-02.jpg
  - /recepty/2021-06-23-zeleninove-kari/zeleninove-kari-03.jpg
---

Príjemne pikantné a hrejivé bezmäsité kari z dostupnej sezónnej zeleniny.

## Suroviny

- rastlinný olej -- 2 pl
- maslo -- 30 g
- cibuľa -- 2 ks
- cesnak -- 5 ks
- zázvor -- 0,5 kl
- kari zmes -- 2 kl
- kurkuma -- 1 kl
- rasca -- 0,5 kl
- sušené čili -- 0,5 kl
- voda -- 100 ml
- soľ -- 1,5 kl
- mrkva -- 200 g
- paprika -- 200 g
- paradajky -- 200 g
- bataty -- 400 g
- paradajkový pretlak -- 200 ml
- cuketa -- 400 g
- smotana na varenie -- 150 ml

## Postup

1. Na panvici rozohrejeme olej, pridáme maslo a necháme ho rozpustiť a speniť.
2. Pridáme pokrájanú cibuľu (žltú a červenú) a chvíľu pražíme, občas premiešame. Jemne posolíme a pokoreníme. Keď je už cibuľka sklovitá, pridáme pretlačený cesnak, premiešame a ešte chvíľu popražíme.
3. Na malý tanierik si môžeme pripraviť všetky sypké koreniny. Ja som použil konkrétne kari zmes od Vitany a na miesto čerstvého nastrúhaného zázvoru sušený Kotányi. Všetky korenia prisypeme na opraženú cibuľu naraz a dôkladne premiešame. Korenie pražíme len chvíľu aby neprihorelo.
4. Prilejeme vodu, pridáme soľ, nadrobno nakrájanú mrkvu, papriku, paradajky, bataty a pretlak, premiešame a prikryté dusíme 20 minút.
5. Pridáme na drobno pokrájanú cuketu, prilejeme smotanu na varenie, premiešame a podusíme ďalších 15-20 minút. Hotovo.

## Poznámky

- lepšie je použiť čerstvo nastrúhaný zázvor.
- bataty je možné zameniť za zemiaky.
- cuketu je možné zameniť za baklažán.
- smotanu na varenie je možné nahradiť kokosovým mliekom

---

![Zeleninové kari - suroviny](zeleninove-kari-01.jpg "Suroviny na zeleninové kari (autor: zwieratko, 2021)")

---

![Zeleninové kari - nakrájané suroviny](zeleninove-kari-02.jpg "Nakrájané suroviny (autor: zwieratko, 2021)")

---

![Zeleninové kari](zeleninove-kari-03.jpg "Zeleninové kari (autor: zwieratko, 2021)")
