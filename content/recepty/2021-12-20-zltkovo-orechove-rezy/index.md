---
title: "Žĺtkovo orechové rezy"
date: 2021-12-20T16:06:32+01:00
draft: false
description: Nadýchané, jemne orechové, šťavnaté a vláčne cesto so sladkou a hutnou, žĺtkovou polevou.
type: posts
tags:
  - Orechy
  - Vajcia
  - Múka
  - Veľká noc
  - Vianoce
categories:
  - Recepty
toc: false
featuredImg: zltkovo-orechove-rezy-02.webp
images:
  - /recepty/2021-12-20-zltkovo-orechove-rezy/zltkovo-orechove-rezy-01.webp
  - /recepty/2021-12-20-zltkovo-orechove-rezy/zltkovo-orechove-rezy-02.webp
  - /recepty/2021-12-20-zltkovo-orechove-rezy/zltkovo-orechove-rezy-03.webp
---

Nadýchané, jemne orechové, šťavnaté a vláčne cesto so sladkou a hutnou, žĺtkovou polevou.

## Suroviny

Na menší plech cca 33x23 cm.

- práškový cukor (cesto) -- 155 g
- maslo -- 155 g
- vlašské orechy -- 186 g
- hladká múka -- 93 g
- prášok do pečiva -- 1 ks
- vajcia -- 4 ks
- soľ
- práškový cukor (poleva) -- 155 g

## Postup

1. Vo väčšej mise dôkladne vymiešame zmäknuté maslo a preosiaty práškový cukor. Miešame / šľaháme až pokiaľ sa cukor úplne neprepojí s maslom a hmota očividne nezbelie. Vznikne nadýchaná maslová pena.
2. Pridáme na drobno pomleté alebo rozmixované vlašské orechy. Poriadne zapracujeme.
3. Ďalej prisypeme preosiatu múku zmiešanú s práškom do pečiva. Miešaním zapracujeme, všetky zložky sa musia rovnomerne prepojiť.
4. Do dvoch nádob oddelíme vaječné žĺtky a bielky. Z bielkov a štipky soli vymiešame tuhý sneh. Ten po častiach zapracujeme do cesta, miešame už len zľahka, zložky sa musia prepojiť, ale zároveň chceme v ceste uchovať aj vzduchové bublinky.
5. Cesto vylejeme na plech, špachtličkou zarovnáme a dáme piecť do rúry predhriatej na 180 °C a pečieme 28 až 30 minút. Stav pečenia kontrolujeme špajľou.
6. Medzi tým si v hlbšej nádobe vyšľaháme vaječné žĺtky a preosiaty práškový cukor. Niekoľko minút intenzívne miešame / šľaháme. Hmota musí byť úplne svetlá, konzistenciou pripomínajúca med.
7. Žĺtkovú polevy vylejeme na koláč ihneď po dopečení, po vybratí z rúry. Snažíme sa ju rozotrieť rovnomerne po celom povrchu. Necháme úplne vychladnúť. Poleva dokonale zaschne až tak na druhý deň.

## Poznámka

Prepočet množstva surovín na menší aj väčší plech.

surovina | malý plech | veľký plech
:---:|:---:|:---:
_ | 33x23 cm | 35x35 cm
práškový cukor (cesto) | 155 g | 250 g
maslo | 155 g | 250 g
vlašské orechy | 186 g | 300 g
hladká múka | 93 g | 150 g
prášok do pečiva | 1 ks | 1 ks
vajcia | 4 ks | 6 ks
soľ
práškový cukor (poleva) | 155 g | 250 g

---

![Žĺtkovo orechové rezy - povrch](zltkovo-orechove-rezy-01.webp "Žĺtkovo orechové rezy - povrch (autor: zwieratko, 2021)")

---

![Žĺtkovo orechové rezy](zltkovo-orechove-rezy-02.webp "Žĺtkovo orechové rezy (autor: zwieratko, 2021)")

---

![Žĺtkovo orechové rezy - prierez](zltkovo-orechove-rezy-03.webp "Žĺtkovo orechové rezy - prierez (autor: zwieratko, 2021)")
