---
title: "Vanilkový cheesecake"
date: 2020-02-01T15:06:10+01:00
draft: false
description: Vynikajúci pečený vanilkový koláčik zo sušienok a syru „Mascarpone“.
type: posts
tags:
  - Vanilka
  - Mascarpone
categories:
  - Recepty
toc: false
---

Vynikajúci pečený vanilkový koláčik zo sušienok a syru „Mascarpone“.

## Suroviny

- maslové sušienky -- 200 g
- mandľový cukor -- 20 g
- maslo -- 50 g
- vajcia -- 3 ks
- vanilínový cukor -- 20 g
- vanilkový cukor -- 16 g
- vanilková esencia -- 1 kl
- kryštálový cukor -- 100 g
- syr „Mascarpone“ -- 500 g
- smotana kyslá -- 200 g

## Postup

1. Rozmrvíme si maslové sušienky či už rukami alebo mixérom. Primiešame k nim mandľový cukor.
2. Rozpustíme si maslo a pridáme ho k sušienkam. Rukou zľahka pomiešame tak aby sa všetko prepojilo do vlhkej ale kyprej hmoty.
3. Tortovú formu (priemer 28cm) si vyložíme spodok aj boky papierom na pečenie. Nasypeme si tam sušienkovú hmotu a napríklad dnom pohára poriadne utlačíme.
4. Dáme piecť do rúry vyhriatej na 200°C na 10 minút. Po upečení dáme vychladnúť. Teplotu v rúre znížime na 160°C.
5. Do misy si rozbijeme vajíčka, pridáme cukor aj vanilky a poriadne vymiešame. Cukor by sa mal úplne rozpustiť a vaječná zmes bude svetlejšia.
6. Pridáme mascarpone a miešame, ale už len na nízke otáčky. Aby sa zložky dôkladne prepojili.
7. Na záver pridáme ešte kyslú smotanu a taktiež miešame už len na pomalých otáčkach.
8. Hmotu vylejeme do formy na predpečený korpus. Pár krát s formou buchneme o stôl aby sa vzniknuté bublinky vzduchu dostali na povrch.
9. Dáme piecť do rúry na 160°C na 55-60 minút. Pred koncom pečenia bude mať hmota tendenciu stúpať. Upečený koláč by nemal mať veľmi zhnednutý povrch. Počas pečenia sa snažíme rúru neotvárať.
10. Po dopečení sa snažíme rúru len vypnúť, ale podľa možností stále neotvárať. Koláč necháme pomaly chladnúť vo vypnutej rúre aspoň pol hodiny.
11. Po úplnom vychladnutí preložíme cheesecake do chladničky na pár hodín. Podáva sa studený.
