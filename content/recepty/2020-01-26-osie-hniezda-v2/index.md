---
title: "Osie hniezda v2"
date: 2020-01-26T12:54:58+01:00
draft: false
description: Kysnutý koláč so škoricovou náplňou verzia 2. Mierne upravené množstvá surovín.
type: posts
tags:
  - Škorica
  - Kysnuté cesto
  - Múka
categories:
  - Recepty
toc: false
---

Kysnutý koláč so škoricovou náplňou verzia 2. Mierne upravené množstvá surovín a postup. Vychádzam z [pôvodnej](/recepty/2019-12-10-osie-hniezda) verzie môjho receptu.

## Suroviny

### Kvások

- mlieko -- 250 ml
- cukor kryštálový -- 1 pl
- droždie -- 1 ks

### Cesto

- hladká múka T650 -- 450 g
- polohrubá múka (Babičkina) -- 120 g
- cukor kryštálový -- 50 g
- vajíčko -- 1 ks
- olej -- 100 ml
- soľ

### Plnka

- maslo -- 50 g
- cukor práškový -- 2 pl
- škorica -- 2 kl
- škoricový cukor -- 4 ks
- vanilkový cukor -- 1 ks

## Postup

1. Pripravíme si kvások. Do mierne ohriateho mlieka pridáme cukor a rozdrobíme droždie. Necháme pracovať.
2. Do misy si preosejeme múku, pridáme štipku soli a cukor. Suchú zmes zľahka premiešame. Pridáme vajíčko, olej a kvások. Dôkladne premiešame a miesime aspoň 10 minút.
3. Misu s cestom prikryjeme utierkou a dáme kysnúť na teplé miesto na 40--45 minút.
4. Vykysnuté cesto vyklopíme na pomúčenú dosku. Rozvaľkáme ho na hrúbku približne pol centimetra.
5. Na cesto rozotrieme rozpustené maslo a rovnomerne rozsypeme škoricovú zmes.
6. Cesto zrolujeme. Ostrým nožom odkrajujeme kolieska hrubé približne 2,5 až 3cm. Z tohto množstva surovín je možné vyrobiť približne 25ks osích hniezd.
7. Na plech si odtrhneme papier na pečenie. Naň ukladáme odkrojené kolieska. Vonkajší obvod natrieme olejom. Ukladáme na tesno vedľa seba.
8. Rúru predhrejeme na 200°C, vložíme plech a pečieme 18 až 20 minút.
