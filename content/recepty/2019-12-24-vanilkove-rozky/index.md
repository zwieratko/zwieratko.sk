---
title: "Vanilkové rožky"
date: 2019-12-24T22:48:58+01:00
draft: false
description: Krehké vianočné pečivo s príjemnou vanilkovo-orieškovou chuťou.
type: posts
tags:
  - Vianoce
  - Orechy
  - Vanilka
  - Múka
categories:
  - Recepty
toc: false
featuredImg: vanilkove-rozky-900px.webp
images:
  - /recepty/2019-12-24-vanilkove-rozky/vanilkove-rozky-1200px.jpg
---

Krehké vianočné pečivo s príjemnou vanilkovo-orieškovou chuťou.

## Suroviny

- hladká múka -- (~~250 g~~) 375 g
- rastlinný tuk „Hera“ -- (~~250 g~~) 375 g
- práškový cukor -- (~~70 g~~) 105 g
- lieskové orechy -- (~~110 g~~) 165 g
- vanilkový cukor -- 1 ks
- vanilínový cukor -- (~~1 ks~~) 2 ks
- práškový cukor na obaľovanie

## Postup

1. Nadrobno pomelieme lieskové orechy.
2. Do misy si preosejeme hladkú múku (napríklad Babičkina na krehké pečivo) a práškový cukor.
3. Pridáme pomleté lieskové oriešky, vanilkový aj vanilínový cukor a premiešame.
4. Do suchej zmesi pridáme na kúsky pokrájanú a zmäknutú Heru. Rukou vypracujeme cesto. Na noc odložíme do chladničky.
5. Z cesta odoberieme menšie kusy a na zľahka pomúčenej doske ušúľame zhruba 1-1,5cm hrubý valec. Z neho nakrájame rovnaké asi 5-6cm dlhé kúsky.
6. Z kúskov cesta tvarujeme rožteky, tie potom ukladáme na plech.
7. Dáme piecť na 12 až 15 minút do rúry predhriatej na 200 °C. Z vrchu by mali ostať svetlé, po okrajoch a zo spodnej strany mierne hnedé. Musíme dávať pozor aby sme ich príliš nevysušili.
8. Po upečení obaľujeme v zmesi preosiateho práškového, vanilkového a vanilínového cukru.
9. Ukladáme do uzatvárateľnej nádoby.

## Poznámky

- z navýšeného množstva surovín vznikne 1083 g cesta, z ktorého je možné vyrobiť 120 kusov rožtekov
- rok 2021: z uvedeného množstva vzniklo cesto postačujúce na výrobu 152 ks vanilkových rožkov
- rok 2022: z uvedeného množstva surovín vzniklo 1085 g cesta postačujúceho na výrobu 140 ks rožkov

---

![Vanilkové rožky](vanilkove-rozky-1200px.jpg "Vanilkové rožky (autor: zwieratko, 2020)")
