---
title: "Veľkonočná hrudka"
date: 2023-04-09T09:21:32+01:00
draft: false
description: Tradičné a typické veľkonočné jedlo z mlieka a vajec, pripravované zvyčajne vo východoslovenských regiónoch.
type: posts
tags:
  - Mlieko
  - Vajcia
  - Veľká noc
categories:
  - Recepty
toc: false
featuredImg: velkonocna-hrudka-01.webp
images:
  - /recepty/2023-04-09-velkonocna-hrudka/velkonocna-hrudka-01.webp
  - /recepty/2023-04-09-velkonocna-hrudka/velkonocna-hrudka-02.webp
---

Tradičné a typické veľkonočné jedlo z mlieka a vajec, pripravované zvyčajne vo východoslovenských regiónoch. Môže byť v sladkej podobe, ako tento recept, ale môže byť pripravená aj na slano.

## Suroviny

- sušené hrozienka - 30 g
- rum - 100 ml
- mlieko - 1 l
- soľ - 1 kl
- cukor - 1 pl
- vajcia „L“ - 5 ks

## Postup

1. Deň vopred namočíme sušené hrozienka do rumu a necháme napučať.
2. Do väčšieho hrnca dáme naspodok pol deci čistej vody a dáme zohrievať, keď voda začne vrieť prilejeme liter mlieka a pokračujeme v zohrievaní.
3. Medzi tým si do inej nádoby rozbijeme vajcia. Môžeme ich podľa chuti jemne rozmiešať. Niekto má rád hrudku výrazne dvojfarebnú, v takom prípade nie je vhodné vajcia veľmi premiešavať, niekto naopak má rád hrudku skôr jedno farebnú, vtedy môžeme vajcia riadne rozhabarkovať.
4. Ešte pred zovretím, keď teplota mlieka dosahuje približne 60 °C, pridáme soľ aj cukor (môže byť kľudne vanilkový) a zamiešame.
5. Do horúceho mlieka pridáme hrozienka aj so zvyšným rumom a vajcia. Zľahka premiešame.
6. Po zovretí sa vytvárajú zhluky budúcej hrudky, stále miešame vareškou.
7. Až dôjde k úplnému oddelenie zrazenej hmoty a skoro čírej tekutiny, môžeme odstaviť a preliať do pripraveného sita s čistou utierkou alebo plienkou.
8. Veľkonočnú hrudku takto v utierke zavesíme na príhodne miesto a necháme odkvapkať aj zo tri hodiny.
9. Po odkvapkaní môžeme preložiť z utierky do nádoby a odložiť do chladničky.

---

![Veľkonočná hrudka 01](velkonocna-hrudka-01.webp "Veľkonočná hrudka 01 (autor: zwieratko, 2023)")

---

![Veľkonočná hrudka 02](velkonocna-hrudka-02.webp "Veľkonočná hrudka 02 (autor: zwieratko, 2023)")
