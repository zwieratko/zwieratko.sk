---
title: "Nakladané uhorky"
date: 2021-08-27T14:36:40+02:00
draft: false
description: Domáce, chrumkavé, sterilizované uhorky v slano-pikantnom náleve. Mamkin recept. Jediné povinné zaváranie :)
type: posts
tags:
  - Uhorky
  - Zelenina
categories:
  - Recepty
toc: false
featuredImg: nakladane-uhorky.webp
images:
  - /recepty/2021-08-27-nakladane-uhorky/nakladane-uhorky.jpg
  - /recepty/2021-08-27-nakladane-uhorky/nakladane-uhorky-01.webp
  - /recepty/2021-08-27-nakladane-uhorky/nakladane-uhorky-02.webp
---

Domáce, chrumkavé, sterilizované uhorky v slano-pikantnom náleve. Mamkin recept. Jediné povinné zaváranie :)

## Suroviny

### Nálev

- voda -- 1 l
- ocot -- 0,5 l
- soľ -- 50 g
- krištáľový cukor -- 2 pl
- čierne korenie celé -- 20 ks
- nové korenie celé -- 10 ks
- bobkov list -- 4 ks
- klinček -- 10 ks
- horčičné semienko -- 3 kl
- zázvor sušený prášok -- 1 kl
- čili sušené mleté -- 1 kl

### Zelenina

- uhorka nakladačka -- 100 ks
- mrkva -- 1 ks
- chren
- cibuľa
- cesnak -- 5 strúčikov
- kôpor
- paprika sladká -- 0,5 ks
- paprika štipľavá -- 0,25 ks
- feferón -- 2,5 ks

## Postup

1. Pár hodín vopred dôkladne umyjeme a necháme odkvapkať fľaše na zaváranie. Vrchnáky vyvaríme a tak isto necháme odkvapkať.
1. Do hrnca postupne vložíme všetky suroviny na prípravu nálevu, privedieme k varu a prikryté povaríme na najmenšom plameni zo 5 minút.
2. Zeleninu najskôr dôkladne umyjeme, poškodené časti odstránime. Mrkvu orežeme, cesnak aj cibuľu olúpeme. Všetku zeleninu okrem uhoriek aj rozkrájame na požadovanú veľkosť.
3. Do zaváracích fliaš vkladáme uhorky čo možno najtesnejšie k sebe. Do každej fľaše priložíme aj približne rovnaké množstvo ostatnej zeleniny.
4. Vriaci nálev postupne prilievame do jednotlivých fliaš až úplne po okraj. Poriadne zatvoríme vrchnákom.
5. Fľaše vkladáme do čo možno najväčšieho hrnca s vriacou vodou a utierkou na dne. Väčšia časť fľaše by mala byť ponorená, no určite nie celá fľaša. Nesmú sa navzájom dotýkať. Sterilizujeme 5 minút, potom vyberieme a ukladáme bokom vychladnúť.
5. Po 24 hodinách skontrolujeme vrchnáky, mali by byť vtiahnuté mierne smerom do vnútra fľaše. Odkladáme do komory, na tmavé miesto.

## Poznámky

- z uvedeného množstva je možné pripraviť 5 ks fliaš s objemom 0,72 l, ktoré budú poriadne naplnené
- uhorky sú približne 7 cm dlhé, 17 -- 20 ks na zaváraciu fľašu
- sezóna 2023:
  - z 10 kg uhoriek bolo možné pripraviť 27 ks sedemdecových zaváracích fliaš
  - približne 17-18 uhoriek na fľašu
  - 1 uhorka má približne 7 cm a váži 22,3 g
  - v priemere vychádza 0,37 l nálevu na zaváraciu fľašu
  - sušené čili nahradené 2 malými čili papričkami (silne pálivé, do nálevu)

surovina | na 100 ks | na 10 kg
:---:|:---:|:---:
voda - l | 1 | 6,75
ocot - l | 0,5 | 3,4
soľ - g | 50 | 337
krištáľový cukor - pl | 2 | 13
čierne korenie celé - ks | 20 | 135
nové korenie celé - ks | 10 | 67
bobkov list - ks | 4 | 27
klinček - ks | 10 | 35
horčičné semienko - kl/g | 3 | 60
zázvor sušený prášok - kl | 1 | 7
čili sušené mleté - kl/ks | 1 | 2
uhorka nakladačka - ks/kg | 100 | 10
mrkva - ks | 1 | 5
chren - ks | - | 0,5
cibuľa - ks | - | 2
cesnak - hlávka | 0,5 | 2
kôpor - zväzok | - | 1
paprika sladká - ks | 0,5 | 1
paprika štipľavá - ks | 0,25 | 0,5
feferón - ks | 2,5 | - |
čili sladké - ks | - | 2

---

![Nakladané uhorky - príprava](nakladane-uhorky-01.webp "Nakladané uhorky - príprava (autor: zwieratko, 2023)")

---

![Nakladané uhorky - dno fľaše](nakladane-uhorky-02.webp "Nakladané uhorky - dno fľaše (autor: zwieratko, 2023)")

---

![Nakladané uhorky](nakladane-uhorky.jpg "Nakladané uhorky (autor: zwieratko, 2021)")
