---
title: "Jablková žemľovka"
date: 2021-09-20T21:51:59+02:00
draft: false
description: Klasika z detstva, jednoduchý a rýchly recept na bezmäsité, sladké jedlo z bieleho pečiva a jabĺk.
type: posts
tags:
  - Bezmäsité jedlo
  - Jablká
categories:
  - Recepty
toc: false
#featuredImg: ...webp
#images:
#  - /recepty/...
---

Klasika z detstva, jednoduchý a rýchly recept na bezmäsité, sladké jedlo z bieleho pečiva a jabĺk.

## Suroviny

 - maslo -- 50 g
 - rožky -- 10 ks
 - mlieko -- 400 ml
 - vajíčko -- 1 ks
 - jablká -- 4 ks
 - limetka -- 1 ks
 - vanilkový cukor -- 1 ks
 - vanilínový cukor -- 2 ks
 - škoricový cukor -- 1 ks

## Postup

1. Sklenenú zapekaciu nádobu poriadne vymastíme maslom až po vrchný okraj. Väčšiu časť masla si ponecháme na koniec prípravy.
2. Rožky rozkrájame na menšie kúsky (2 až 3 cm) a preložíme ich do misy.
3. V nádobe zmiešame mlieko, vajíčko aj vanilínový cukor. Zmes dôkladne vyšľaháme, aby sa vajce zmiešalo s mliekom a cukor úplne rozpustil. Tekutú zmes vylejeme na rožky a zľahka premiešame.
4. Jablká opláchneme, ošúpeme a vyrežeme jadrovník. Nakrájame ich na tenké plátky.
5. Do vymastenej zapekacej formy dáme polovicu navlhnutých rožkov, mierne zarovnáme. Na vrch ďalej ukladáme plátky jabĺk, tie posypeme vanilkovým, vanilínovým aj škoricovým cukrom podľa chuti a na záver dáme druhú polovicu rožkov.
6. Na vrch poukladáme plátky masla a dáme piecť do rúry predhriatej na 200 °C na približne 1 hodinu.

## Poznámky

- ako základ je možné použiť akékoľvek biele, tukové pečivo: rožky, žemle, vianočku, veku, sendvič či bagetu
- ako náplň je možné použiť tiež hrudkovitý tvaroh s vanilkovým cukrom, hrozienkami v rume a vajíčkom
