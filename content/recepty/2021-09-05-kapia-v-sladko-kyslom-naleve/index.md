---
title: "Kapia v sladko-kyslom náleve"
date: 2021-09-05T22:01:31+02:00
draft: false
description: Nakladaná jednodruhová zelenina, neodmysliteľná surovina na prípravu obložených chlebíčkov.
type: posts
tags:
  - Zelenina
  - Paprika
categories:
  - Recepty
toc: false
featuredImg: kapia-v-sladko-kyslom-naleve.webp
images:
  - /recepty/2021-09-05-kapia-v-sladko-kyslom-naleve/kapia-v-sladko-kyslom-naleve.jpg
---

Nakladaná jednodruhová zelenina, neodmysliteľná surovina na prípravu obložených chlebíčkov.

## Suroviny

- kapia -- 2 kg
- voda -- 1,2 l
- ocot -- 0,3 l
- olej -- 0,1 l
- krištáľový cukor -- 1 pl
- soľ -- 2 kl

## Postup

1. Pripravíme si dostatočné množstvo fľaštičiek a vrchnákov na zaváranie. Fľaštičky poriadne umyjeme a necháme odkvapkať, vrchnáky môžeme po umytí ešte aj vyvariť.
2. Zo všetkých surovín okrem kapie pripravíme nálev. Do hrnca nalejeme vodu, ocot aj olej, prisypeme cukor a soľ, premiešame. Privedieme k varu a krátko necháme vrieť.
3. Papriku -- kapiu dôkladne umyjeme, odstránime všetky nepotrebné a poškodené časti a nakrájame na podlhovasté, úzke prúžky. Maximálna dĺžka paprikových prúžkov musí zodpovedať výške použitých fľašiek.
4. Narezanú kapiu ukladáme na výšku do fľaštičiek čo možno najtesnejšie.
5. Ešte vriaci nálev nalievame do zaváracích fliaš až po okraj, zatvoríme vrchnákom.
6. Po vychladnutí odkladáme do špajze.

## Poznámky

- z uvedeného množstva surovín je možné naložiť 6 ks 3-decových fľaštičiek
- do jednej fľaštičky je možné nakrájať 2 kapie

---

![Kapia v sladko-kyslom náleve](kapia-v-sladko-kyslom-naleve.jpg "Kapia v sladko-kyslom náleve (autor: zwieratko, 2021)")
