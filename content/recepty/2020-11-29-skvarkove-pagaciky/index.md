---
title: "Škvarkové pagáčiky"
date: 2020-11-29T10:32:38+01:00
draft: false
description: Pečený koláč z prekladaného kysnutého cesta plnený mletými škvarkami.
type: posts
tags:
  - Škvarky
  - Kysnuté cesto
  - Múka
  - Ku pivu
categories:
  - Recepty
toc: true
featuredImg: skvarkove-pagace-900px.webp
images:
  - /recepty/2020-11-29-skvarkove-pagaciky/skvarkove-pagace-1200px.jpg
---

Pečený koláč z prekladaného kysnutého cesta plnený mletými škvarkami.

## Suroviny

### Kvások

- mlieko -- 350 ml
- cukor kryštálový -- 1 pl
- droždie -- 1 ks

### Cesto

- hladká múka -- 700 g
- soľ -- 1 kl
- vajíčko „L“ -- 1 ks
- acidofilné mlieko -- 60 ml

### Plnka

- pomleté škvarky -- 250 g
- soľ
- čierne korenie
- rasca
- vajíčko na potretie

## Postup

1. Pripravíme si kvások. Do mierne ohriateho mlieka pridáme cukor a rozdrobíme droždie. Necháme pracovať.
2. Do misy si preosejeme múku, pridáme soľ. Suchú zmes zľahka premiešame. Pridáme acidofilné mlieko, vajíčko a kvások. Dôkladne premiešame a miesime aspoň 10 minút.
3. Misu s cestom prikryjeme utierkou a dáme kysnúť na teplé miesto na 40--45 minút.
4. Vykysnuté cesto vyklopíme na pomúčenú dosku. Rozvaľkáme ho na hrúbku približne jedného centimetra do čo najviac obdĺžnikového tvaru.
5. Cesto si len v mysli rozdelíme na tretiny. Dve tretiny rovnomerne natrieme väčšou časťou škvariek, posolíme a okoreníme. Jednu nenatretú tretinu cesta preklopíme doprostred natretej časti a nakoniec voľnú natretú tretinu preklopíme na vrch nenatretej časti :)
6. Vzniknutý útvar znova rozvaľkáme a proces natierania a prekladania ešte raz zopakujeme.
7. Vrch posypeme soľou, korením a drvenou rascou.
8. Vykrajujeme tvary podľa uváženia, tie ukladáme na plech vystlaný papierom na pečenie. Vrch vykrojených pagáčov potierame rozšľahaným vajíčkom.
9. Rúru predhrejeme na 200°C, vložíme plech a pečieme 18 až 20 minút.

---

![Škvarkové pagáčiky](skvarkove-pagace-1200px.jpg "Škvarkové pagáčiky (autor: zwieratko, 2020)")
