---
title: "Veľkonočná cvikla"
date: 2023-04-09T09:46:45+01:00
draft: false
description: Kyslý a pikantný zeleninový šalát z červenej repy a chrenu, pripravovaný obzvlášť počas veľkonočných sviatkov.
type: posts
tags:
  - Červená repa
  - Chren
  - Veľká noc
categories:
  - Recepty
toc: false
featuredImg: velkonocna-cvikla-02.webp
images:
  - /recepty/2023-04-09-velkonocna-cvikla/velkonocna-cvikla-01.webp
  - /recepty/2023-04-09-velkonocna-cvikla/velkonocna-cvikla-02.webp
---

Kyslý a pikantný zeleninový šalát z červenej repy a chrenu, pripravovaný obzvlášť počas veľkonočných sviatkov.

## Suroviny

- červená repa (cvikla) - 5 ks
- chren - 1 ks
- voda - 0,5 l
- ocot - 0,25 l
- soľ - 1 kl
- cukor - 1 pl
- drvená rasca - 0,5 kl
- mleté čierne korenie - 0,5 kl

## Postup

1. Červenú repu - cviklu skontrolujeme a poškodené časti odstránime. Celé opláchnuté buľvy vložíme do studenej vody a dáme variť, aspoň na jednu hodinu, respektíve do vtedy, pokiaľ nebude dostatočne mäkká.
2. Uvarenú cviklu necháme vychladnúť a potom ju ošúpeme.
3. Do väčšej misy nastrúhame cviklu na požadovanú veľkosť.
4. Ku cvikle pridáme na jemno nastrúhaný čerstvý chren podľa chuti.
5. V inom hrnci si z vody, octu a korenín pripravíme nálev. Hneď po zovretí ho môžeme priliať ku zmesi nastrúhanej cvikly a chrenu. Necháme poriadne vychladnúť.
6. Neskôr preložíme do fľaštičiek a odložíme do chladničky. Takto vydrží aj niekoľko dní.

---

![Veľkonočná cvikla - strúhaný chren](velkonocna-cvikla-01.webp "Veľkonočná cvikla - strúhaný chcren (autor: zwieratko, 2023)")

---

![Veľkonočná cvikla](velkonocna-cvikla-02.webp "Veľkonočná cvikla (autor: zwieratko, 2023)")
