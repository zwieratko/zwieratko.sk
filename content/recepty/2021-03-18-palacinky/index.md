---
title: "Palacinky"
date: 2021-03-18T17:19:57+01:00
draft: true
description: Tenký, plochý múčnik pečený na panvici s chrumkavými okrajmi plnený sladkými alebo slanými plnkami.
type: posts
tags:
  - Múka
  - Mlieko
  - Vajcia
categories:
  - Recepty
toc: false
featuredImg: palacinky-900px.webp
images:
  - /recepty/2021-03-18-palacinky/palacinky-1200px.jpg
---

Tenký, plochý múčnik pečený na panvici s chrumkavými okrajmi plnený sladkými alebo slanými plnkami.

## Suroviny

- hladká múka - 400 g
- mlieko - 800 ml
- vajíčko - 4 ks
- vanilkový cukor - 1 ks
- vanilínový cukor - 1 ks
- rum - 1 pl
- soľ

## Postup

1. Do misy si preosejeme hladkú múku, prisypeme vanilkový aj vanilínový cukor, štipku soli a zľahka premiešame.
2. V inej nádobe si rozhabarkujeme vajíčka v mlieku s rumom až kým sa všetko neprepojí.
3. Tekutú zmes prilejeme k múke a miešame, ale nie veľmi rýchlo aby nevznikali bublinky. Zmes musí byť hladká a dokonale prepojená.
4. Po dôkladnom vymiešaní necháme palacinkovú zmes odpočívať aspoň 15 minút.
5. Panvicu rozohrejeme a len zľahka, pierkami ju potrieme olejom.
6. Naberačkou vylejeme do stredu panvice palacinkovú zmes a ľahkými krúživými pohybmi panvice ju rozlejeme po celom povrchu. Na panvicu s priemerom 28 cm potrebujeme naberačku s objemom 60 ml naplnenú po okraj.
7. Z jednej strany pečieme približne 1 minútu, občas skontrolujeme, strana ktorá sa práve pečie má začínať chytať hnedú farbu. Palacinku prehodíme na druhú stranu, pečieme tak isto do hneda.
8. Po vybratí hotovej palacinky panvicu znova jemne natrieme pierkami namočenými v oleji a postup opakujeme.
9. Z uvedeného množstva surovín pripravíme približne 18 tenkých palaciniek.

---

![Palacinky](palacinky-1200px.jpg "Palacinky (autor: zwieratko, 2021)")
