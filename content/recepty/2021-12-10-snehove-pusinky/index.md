---
title: "Snehové pusinky"
date: 2021-12-10T22:22:07+01:00
draft: false
description: Ako pena ľahká, na povrchu jemne chrumkavá a z vnútra krehučká cukrovinka z vyšľahaných vaječných bielkov s cukrom.
type: posts
tags:
  - Vianoce
  - Vajcia
  - Vaječný bielok
categories:
  - Recepty
toc: false
featuredImg: snehove-pusinky-03.webp
images:
  - /recepty/2021-12-10-snehove-pusinky/snehove-pusinky-01.webp
  - /recepty/2021-12-10-snehove-pusinky/snehove-pusinky-02.webp
  - /recepty/2021-12-10-snehove-pusinky/snehove-pusinky-03.webp
---

Ako pena ľahká, na povrchu jemne chrumkavá a z vnútra krehučká cukrovinka z vyšľahaných vaječných bielkov s cukrom.

## Suroviny

- vaječné bielky -- 3 ks (116 g)
- krupicový cukor -- 232 g
- citrónová / limetková šťava

## Postup

1. Vajíčka veľmi opatrne rozdelíme na bielky a žĺtky. Vaječné žĺtky môžeme odložiť do chladničky, v tomto recepte už nebudú potrebné. Žĺtky sa dajú použiť napríklad na prípravu [lineckých koláčikov](/recepty/2021/12/linecke-kolaciky/) alebo exotického [quindimu](/recepty/2021/12/quindim/).
2. Vaječné bielky preložíme do čistej, odmastenej misy a necháme samovoľne ohriať na izbovú teplotu.
3. Ručne alebo radšej elektrickým mixérom ich začneme šľahať na nižšej až strednej rýchlosti. Pridáme 1 kávovú lyžičku citrónovej šťavy. Veľmi pomaly a pozvoľne sa začne vytvárať hustá pena.
4. Postupne začneme pridávať cukor, po jednotlivých polievkových lyžiciach. Po každej pridanej lyžici pokračujeme približne 1 minútu v šľahaní, aby sa rozpustil cukor. Takto postupujeme až minieme všetok pripravený cukor.
5. Potom zvýšime otáčky mixéra na maximum a pokračujeme v šľahaní ešte niekoľko minút. Postupne vzniká nádherne lesklá a ťahavá hmota. Ideálny je stav, keď hmota pusiniek ostane stáť na metličkách aj po otočení metličky hore nohami, vtedy už je dostatočne pevná.
6. Plech na pečenie vyložíme papierom na pečenie. Hmotu preložíme do cukrárskeho vrecúška a vytláčaním na plech tvarujeme približne rovnaké tvary, pusinky. Nechávame medzi nimi voľné miesto.
7. Plech vložíme to rúry predhriatej len na 80 až 100 °C a pomaličky sušíme, približne jednu hodinu. Teplota by nemala prekročiť 100 °C, pri vyššej by pusinky mohli zhnednúť a popraskať, teplotu je preto vhodné sledovať aj teplomerom vnútri rúry.
8. Po dokonalom vysušení je možné pusinku veľmi jednoducho odlúpnuť od papieru na pečenie. Preložíme ich do nádoby ktorú je možné poriadne uzavrieť, pusinky veľmi ľahko nasávajú vzdušnú vlhkosť a potom prestávajú byť príjemne krehké a chrumkavé na povrchu a stávajú sa mäkké až gumové.


## Poznámky

- vajcia rozbíjať chladné (hneď po vybratí z chladničky)
- po rozdelení vajec, pred vyšľahaním bielky ponechať ohriať na izbovú teplotu
- vaječné bielky oddeľovať v samostatnej nádobe, aby nedošlo ani k náhodnému prieniku čo i len nepatrnej časti vaječného žĺtku medzi bielky
- všetko náradie (nádoba, metličky na šľahanie, stierka), ktoré prídu do styku s vaječnými bielkami musia byť suché, čisté a dokonale odmastené
- náradie je vhodné potrieť citrónovou šťavou
- cukor pridávať po menších častiach, postupne, cukru má byť dva krát toľko čo bielkov (francúzsky typ pusiniek)
- nie je potrebné sa obávať prešľahania
- je potrebné zohľadniť aj vlhkosť vzduchu ak je to možné, lepšia je nižšia vlhkosť

---

![Snehové pusinky - šľahanie](snehove-pusinky-01.webp "Snehové pusinky - šľahanie (autor: zwieratko, 2021)")

---

![Snehové pusinky - pred pečením](snehove-pusinky-02.webp "Snehové pusinky - pred pečením (autor: zwieratko, 2021)")

---

![Snehové pusinky](snehove-pusinky-03.webp "Snehové pusinky (autor: zwieratko, 2021)")
