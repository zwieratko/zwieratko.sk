---
title: "Quindim"
date: 2021-12-20T16:04:34+01:00
draft: true
description: Exotický, vaječný puding s príjemnou kokosovou a vanilkovou príchuťou, pečený vo vodnom kúpeli.
type: posts
tags:
  - Kokos
  - Vanilka
  - Vaječný žĺtok
categories:
  - Recepty
toc: false
featuredImg: quindim-02.webp
images:
  - /recepty/2021-12-20-quindim/quindim-01.webp
  - /recepty/2021-12-20-quindim/quindim-02.webp
  - /recepty/2021-12-20-quindim/quindim-03.webp
---

Exotický, vaječný puding s príjemnou kokosovou a vanilkovou príchuťou, pečený vo vodnom kúpeli.

## Suroviny

- vaječné žĺtky -- 3 ks
- kokos strúhaný -- 25 g
- kryštálový cukor -- 50 g
- vanilkový cukor -- 1 ks
- vanilínový cukor -- 1 ks
- vanilková esencia -- 1 kl
- maslo -- 20 g
- voda -- 50 g
- maslo a cukor do zapekacej misky

## Postup

1. Pripravíme menšie porcelánové zapekacie misky. Dno aj steny misiek poriadne vymastíme maslom a vysypeme kryštálovým cukrom. Rúru predhrejeme spolu s hlbokým plechom na pečenie na 180 °C. Dáme variť vodu.
2. Vajíčka rozdelíme na vaječné žĺtky a bielky. Z vaječný bielkov môžeme pripraviť napr. sladké [snehové pusinky](/recepty/2021-12-10-snehove-pusinky/). Ďalej už nebudú potrebné.
3. Vaječné žĺtky prepasírujeme do misy cez sito, aby sme odstránili tú jemnú blanku.
4. K vaječným žĺtkom pridáme cukor, esenciu, maslo aj vodu. Všetko spolu dôkladne vymiešame, podľa možnosti len ručne, aby sme do zmesi nezapracovali veľa vzduchu.
5. Hmotu rozdelíme rovnomerne do vymastených a cukrom vysypaných zapekacích misiek. Dávame pozor aby hmota nesiahala až po horný okraj misky.
6. Quindim je vhodné piecť vo vodnom kúpeli. Do hlbokého predhriateho plechu na pečenie vložíme zapekacie mištičky a nalejeme tam toľko vriacej vody, aby siahala približne do polovice zapekacích misiek. Zasunieme späť do rúry. Pečieme približne 40 minút. Hmota by mala v celom objeme úplne zatuhnúť, stav prepečenia kontrolujeme ako pri piškóte pomocou špajdle alebo špáradla.
7. Po dopečení, misky opatrne vyberieme z plechu a preklopíme na pripravený tanier.

## Poznámky

- namiesto masla a vody je možné použiť kokosové mlieko, docielime silnejšiu kokosovú chuť, s maslom a vodou bude zase quindim lesklejší

---

![Quindim v zapekacej miske](quindim-01.webp "Quindim v zapekacej miske (autor: zwieratko, 2021)")

---

![Quindim](quindim-02.webp "Quindim (autor: zwieratko, 2021)")

---

![Quindim prierez](quindim-03.webp "Quindim prierez (autor: zwieratko, 2021)")